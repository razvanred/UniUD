# Programmi paralleli disgiunti

Intuitivamente sono quelli in cui le variabili condivise sono in sola lettura.

> ***Definizione (programmi disgiunti)***: Siano $S_1,S_2$ programmi deterministici. Si dicono disgiunti se:
>
> $$change(S_1)\cap var(S_2)=\emptyset\land change(S_2)\cap var(S_1)=\emptyset$$
>
> Quindi, se nessuna delle variabili usate in $S_2$ viene modificata da $S_1$ e viceversa.

> ***Definizione (programmi paralleli disgiunti)***: I programmi paralleli disgiunti sono i programmi deterministici, estesi col costrutto: `[ S1 | ... | Sn ]` in cui $S_1,..,S_n$ sono programmi *deterministici* a due a due *disgiunti*.
>
> Il costrutto non può essere "annidato" poiché si possono parallelizzare solo programmi deterministici.

## Semantica transazionale

Come viene eseguito un programma `[ S1 | ... | Sn ]`? Aggiungiamo alcune regole al sistema di transizione:

$$
\begin{align}
&\frac{\langle S_i,\sigma\rangle\rightarrow\langle S'_1,\sigma'\rangle}{\langle[S_1 | ... | S_i | ... | S_n],\sigma\rangle\rightarrow\langle[S_1 | ... | S'_i | ... | S_n],\sigma'\rangle} & \text{interleaving}
\end{align}
$$

Con questa regola il sistema diventa non-deterministico, perché per una stessa configurazione esistono più possibili transizioni, e ne può essere eseguita una qualsiasi.

Tuttavia, grazie all'ipotesi di disgiunzione, si può dimostrare che lo stato finale è uno solo.

## Regole ausiliarie

Possiamo aggiungere a PD e TD, alcune regole ausiliarie che non sono necessarie per la completezza ma sono comode per le dimostrazioni.

$$
\begin{align}
&\frac{free(p)\cap change(S)=\emptyset}{\{p\}~S~\{p\}} & \text{invarianza}\\
&\frac{\{p\}~S~\{q\}\quad\{r\}~S~\{q\}}{\{p\land r\}~S~\{q\}} & \text{disgiunzione}\\
&\frac{\{p\}~S~\{p'\}\quad\{q\}~S~\{q'\}}{\{p\lor q\}~S~\{p'\lor q'\}} & \text{disgiunzione}\\
&\frac{\{p\}~S~\{q\}\quad x\notin var(S)\cup free(q)}{\{\exist x:p\}~S~\{q\}} & \exist\text{-introduzione}\\
&\frac{\{r\}~S~\{q\}\quad free(p)\cap change(S)=\emptyset}{\{p\land r\}~S~\{p\land q\}} & \text{invarianza}
\end{align}
$$
## Sistema di riduzioni

> ***Definizione***: Un sistema di transizioni è una coppia $(A,\rightarrow)$ dove $A$ è un dominio, e $\rightarrow$ è una relazione binaria $\rightarrow\subseteq A\times A$.

Un sistema di transizioni è un sistema di riduzioni.

> ***Definizione (diamond property)***: $(A,\rightarrow)$ soddisfa la proprietà $\diamond$ se $\forall_{a,b,c\in A}.(b\neq c~\land~a\rightarrow b~\land~a\rightarrow c)\rightarrow\exists_{d\in A}.(b\rightarrow d~\land~c\rightarrow d)$
>
> ***Definizione (confluence property)***: $(A,\rightarrow)$ soddisfa la è confluente se $\forall_{a,b,c\in A}.(b\neq c~\land~a\rightarrow^* b~\land~a\rightarrow^* c)\rightarrow\exists_{d\in A}.(b\rightarrow^* d~\land~c\rightarrow^* d)$
>
> È simile a $\diamond$ ma con step indefiniti.

Dimostriamo alcuni lemmi

> ***Lemma (A)***: Se $(A,\rightarrow)$ soddisfa $\diamond$, allora $\forall a,b$ e $\forall c_1,...,c_n$ tali che $a\rightarrow b\land a\rightarrow c_1$ e $c_i\rightarrow c_{i+1}$ abbiamo che $\exist d,i\leq n$ tali che $c_n\rightarrow d$ e $b\rightarrow^i d$.\
> ***Dimostrazione***: Si dimostra per induzione su $n$ sfruttando la proprietà $\diamond$ per aggiungere sempre un altro step.
> 
> ***Lemma***: Se $(A,\rightarrow)$ soddisfa $\diamond$ allora è confluente\
> ***Dimostrazione***: Si dimostra per induzione sugli step in $a\rightarrow^* b$ sfruttando il lemma A
>
> ***Lemma (infinite)***: Se $(A,\rightarrow)$ soddisfa $\diamond$ e $b\neq c$, ed esiste una sequenza infinita $a\rightarrow b\rightarrow...$, allora esiste una sequenza infinita $a\rightarrow c\rightarrow...$\
> ***Dimostrazione***: Partendo dalla sequenza $a\rightarrow b\rightarrow...$ costruiamo la sequenza $a\rightarrow c\rightarrow...$ usando $\diamond$ per costruire ogni step

> ***Definizione (massimale e yield)***: Sia $(A,\rightarrow)$, $b\in A$ si dice massimale se $\not\exist c.b\rightarrow c$, è simile a dire che $b$ è uno stato finale.
>
> $$yield(a)=\{a|a\rightarrow^*b\land b~\mathrm{massimale}\}\cup\{\bot|a\rightarrow...\}$$

> ***Lemma (yield)***: Se $(A,\rightarrow)$ soddisfa $\diamond$, allora $\forall a.|yield(a)|=1$
>
> ***Dimostrazione***: Supponiamo per assurdo che $(A,\rightarrow)$ soddisfa $\diamond$ e per qualche  $a$ si ha $|yield(a)|>1$, allora:
> * $a\rightarrow^*c$, e $a\rightarrow^*b$ con $c\neq b$ e $c,b$ massimali
>   * Allora per confluenza esiste $d$ tale che $c\rightarrow^*d$ e $b\rightarrow^*d$, allora $b,c$ non sono massimali, assurdo
> * Se $a\rightarrow^*b$ con $b$ massimale e $a\rightarrow c\rightarrow...$
>   * Allora per infinite lemma $a\rightarrow b\rightarrow...$, allora $b$ non è massimale, assurdo

## Sequenzializzazione e verifica di programmi disgiunti

> ***Definizione***: Due sistemi sono input/output equivalenti se partono dallo stesso stato iniziale e sono entrambe infinite o entrambe terminano nello stesso stato massimale.

I programmi paralleli disgiunti ed i programmi deterministici sono i/o equivalenti.

Sfruttando questo risultato, possiamo aggiungere una "regola di sequenzializzazione" al nostro sistema formale:

$$
\begin{align}
&\frac{\{p\}~S_1;...;S_n~\{q\}}{\{p\}~[S_1|...|S_n]~\{q\}} & \text{sequenzializzazione}
\end{align}
$$

Non siamo soddisfatti di questa regola, perché non "riduce" la complessità del programma come invece facevano le altre. Quindi cerchiamo un'alternativa.

$$
\begin{align}
&\frac{\{p_i\}~S_i~\{q_i\}\quad,i\in\{1,...,n\}}{\{\bigwedge^n_{i=1} p_i\}~[S_1|...|S_n]~\{\bigwedge^n_{i=1} q_i\}} & \text{parallelismo disgiunto}
\end{align}
$$

Dove $free(p_i,q_i)\cap change(S_j)=\empty$ per ogni $i,j$ con $i\neq j$. Quindi in ogni precondizione "non si può parlare" delle variabili modificate dagli altri programmi, in altre parole non ci sono side effects.

Purtroppo questa regola è "debole" nel senso che è *corretta*, ma non è *completa*. Quindi tutte e triple che deriviamo da questa sono valide, ma esistono delle triple valide che non possono essere derivate da questa regola. Ad esempio: $\{x=y\}~\mathrm{[x:=x+1;~y:=y+1]}~\{x=y\}$ è una semplice tripla che non si può derivare con questa regola.

Un trucco è quello di sfruttare la regola di conseguenza:

$$
\frac{{\LARGE~\atop x=z\land y=z\rightarrow x=z\land y=z}\quad \LARGE\frac{\{x=z\}~x:=x+1~\{x=z+1\}\quad\{y=z\}~y:=y+1~\{y=z+1\}}{\{x=z\land y=z\}~\mathrm{[x:=x+1;~y:=y+1]}~\{x=z+1\land y=z+1\}}\quad {\LARGE~\atop x=z+1\land y=z+1\rightarrow x=y}}{\{x=z\land y=z\}~\mathrm{[x:=x+1;~y:=y+1]}~\{x=y\}}
$$

Però in questo modo si può solo semplificare la postcondizione, non la precondizione. Perché non si può usare la conseguenza $x=y\rightarrow x=z\land y=z$, in quanto $z$ è una variabile libera. $x=y\rightarrow \exists z.(x=z\land y=z)$ sarebbe corretto, ma non è nella forma $\bigwedge^n_{i=1} p_i$ richiesta dalla regola.


Quindi si può trasformare il programma in un nuovo programma con una variabile ausiliaria $z$:

$$
\frac{{\LARGE~\atop\{x=y\}~\mathrm{z:=x}~\{x=z\land y=z\}}\quad \LARGE\frac{{\LARGE~\atop x=z\land y=z\rightarrow x=z\land y=z}\quad \LARGE\frac{\{x=z\}~x:=x+1~\{x=z+1\}\quad\{y=z\}~y:=y+1~\{y=z+1\}}{\{x=z\land y=z\}~\mathrm{[x:=x+1;~y:=y+1]}~\{x=z+1\land y=z+1\}}\quad {\LARGE~\atop x=z+1\land y=z+1\rightarrow x=y}}{\{x=z\land y=z\}~\mathrm{[x:=x+1;~y:=y+1]}~\{x=y\}}}{\{x=y\}~\mathrm{z:=y;~[x:=x+1;~y:=y+1]}~\{x=y\}}
$$

Però non è più lo stesso programma.

## Variabili ausiliarie

Vogliamo introdurre una regola che permetta di inserire variabili ausiliare  come la $z$ dell'esempio precedente, in modo da poter ridurre anche le triple come $\{x=y\}~\mathrm{[x:=x+1;~y:=y+1]}~\{x=y\}$.

> ***Definizione (variabili ausiliarie)***: $A$ è un set di variabili ausiliarie per $S$ se $\forall z\in A$, $z$ appare solo in assegnamenti e non in letture. In altre parole, non influenza ne i valori delle espressioni ne il flusso. Però assume valori

$$
\begin{align}
&\frac{\{p\}~S~\{q\}}{\{p\}~S_0~\{q\}}&\text{variabili ausiliarie}
\end{align}
$$

Dove $S_0$ è il programma $S$ a cui sono stati rimossi gli assegnamenti a variabili ausiliarie. Quindi possiamo ottenere la riduzione:

$$
\frac{\LARGE\frac{{\LARGE~\atop\{x=y\}~\mathrm{z:=x}~\{x=z\land y=z\}}\quad \LARGE\frac{{\LARGE~\atop x=z\land y=z\rightarrow x=z\land y=z}\quad \LARGE\frac{\{x=z\}~x:=x+1~\{x=z+1\}\quad\{y=z\}~y:=y+1~\{y=z+1\}}{\{x=z\land y=z\}~\mathrm{[x:=x+1;~y:=y+1]}~\{x=z+1\land y=z+1\}}\quad {\LARGE~\atop x=z+1\land y=z+1\rightarrow x=y}}{\{x=z\land y=z\}~\mathrm{[x:=x+1;~y:=y+1]}~\{x=y\}}}{\{x=y\}~\mathrm{z:=y;~[x:=x+1;~y:=y+1]}~\{x=y\}}}{\{x=y\}~\mathrm{[x:=x+1;~y:=y+1]}~\{x=y\}}
$$

Quindi, aggiungendo anche le regole 8 e 9 otteniamo un sistema completo.

Come la regola di sequenzializzazione, anche questa fa passare ad un programma più complesso, che speravamo di evitare. Però ha il vantaggio che successivamente può essere estesa a linguaggi più complessi