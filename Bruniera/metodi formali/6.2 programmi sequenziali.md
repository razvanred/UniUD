# Programmi sequenziali

Per analizzare formalmente dei programmi dobbiamo prima studiare il linguaggio. 
Definiremo la sintassi e la semantica operazionale, poi definiremo la semantica assiomatica come regole di Hoare. Bisognerà dimostrare che le due semantiche sono equivalenti (che una è corretta rispetto all'altra).
Vedremo che ci sono due tipi di correttezza, forte e debole, a quella debole non importa la terminazione, ma solo precondizioni e postcondizioni.

## Sintassi deli linguaggio

* `S ::= skip | u := E | S ; S | if E then S else S fi | while B do S od`
  * `u` è una variabile semplice (`x`) o sottoscritta (`x[1]`)
* `E : t` definita per induzione sul tipo
  * `c : t` è una costante di tipo `t`, possibilmente di ordine superiore (e.g. `+ : int x int -> int`)
  * `op(e1, ..., en) : t` con `e1 : t1, ..., en : tn` ed `op : t1 x ... tn -> t`
    * La notazione infissa `e1 + e2` è zucchero per `+(e1, e2)`
  * `v[i1, ..., in] : t` con `i1 : t1, ..., in : tn` ed `v : t1 x ... tn -> t`
    * È un accesso ad array, e conta come variabile sottoscritta
  * `if b then s1 else s2 fi : t` con `b : bool`, `s1 : t` ed `s2 : t`

Il linguaggio è tipizzato ed i tipi base sono `int` `char` e `bool`. Gli array sono visti come funzioni particolari, da `int` o `bool` ad un qualche tipo.
Assumiamo che nelle nostre analisi il programma sia ben tipizzato.

## Semantica delle espressioni

Siano:
* $\mathbb{D}_\tau$ l'insieme dei valori di tipo $\tau$
* $\mathbb{D}=\bigcup\limits_{\tau}\mathbb{D}_\tau$ il dominio semantico del linguaggio
* $\mathbb{Var}$ l'insieme delle variabili del programma
* $I$ la funzione che "interpreta" le costanti

Consideriamo la nozione di stato $\sigma$. Uno stato può essere:
* **Proprio**, allora è una funzione $\mathbb{Var}\mapsto\mathbb{D}$ che assegna ad ogni variabile $\mathrm{a}:\tau$ un valore $v\in\mathbb{D}_\tau$
* **Improprio**, allora è uno stato speciale che indica un errore:
  * $\bot$ non terminazione
  * $\Delta$ deadlock
  * $\mathrm{fail}$ errore di esecuzione

Sia $\Sigma$ l'insieme degli stati *proprio*, la semantica di un'espressione `s` è una funzione:
$$
S[s] : \Sigma\mapsto\mathbb{D}_\tau
$$

Definiamo la semantica per induzione sul tipo:
* Se `s` è una variabile: $S[s](\sigma)=\sigma(s)$
* Se `s` è una costante di tipo $\tau$, $S[s](\sigma)=I(s)$
* Se `s` è `op(s1, ..., sn)`, $S[s](\sigma)=I(op)(S[s_1](\sigma),...,S[s_n](\sigma))$
* Se `s` è `v[s1, ..., sn]`, $S[s](\sigma)=I(v)(S[s_1](\sigma),...,S[s_n](\sigma))$
* Se `s` è `if b then s1 else s2 fi`, $S[s](\sigma)=\begin{cases}S[s_1](\sigma)&S[b](\sigma)=\mathrm{true}\\S[s_2](\sigma)&S[b](\sigma)=\mathrm{false}\end{cases}$

Useremo l'abbreviazione $\sigma(s)$ per indicare $S[s](\sigma)$

## Aggiornamento (update) degli stati

Sia $\sigma\in\Sigma$ uno stato proprio, `u` una variabile (semplice o sottoscritta) di tipo $\tau$ e `d` un elemento in $\mathbb{D}_\tau$.

Se `u` è semplice, lo stato $\sigma[\mathrm{u:=d}]$ coincide con $\sigma$ eccetto che sulla variabile `u` in cui vale `d`:

$$
\sigma[\mathrm{u:=d}](v)=\begin{cases}
\mathrm{d}&\mathrm{u}\equiv v\\
\sigma(v)&otherwise
\end{cases}
$$

Se `u` è una variabile sottoscritta `a[e1, ...,en]`, lo stato $\sigma[\mathrm{u:=d}]$ coincide con $\sigma$ eccetto nella specifica cella `a[e1, ...,en]`.

$$
\sigma[\mathrm{u:=d}](v)(d_1, ...,d_n)=\begin{cases}
\mathrm{d}&\mathrm{u}\equiv v\land\forall_{i\in\{1,...,n\}}.d_i = \sigma(\mathrm{e_i})\\
\sigma(v)(d_1, ...,d_n)&otherwise
\end{cases}
$$

## Semantica dei programmi deterministici

La semantica di un programma deterministico `S` è una funzione:
$$
M[S]:\Sigma\mapsto\Sigma\cup\{\bot,\Delta,\mathrm{fail}\}
$$

La possiamo definire per induzione sulla struttura del dominio semantico $\mathbb{D}_\tau$ (semantica denotazionale). Però è complicato estendere questo approccio ai programmi non deterministici o paralleli.

Oppure la possiamo definire come una relazione di transizione tra configurazioni di una macchina astratta (semantica operazionale).

Le transizioni sono del tipo $\langle S,\sigma\rangle\rightarrow\langle S',\sigma'\rangle$. La macchina astratta è definita da un set di transizioni, esegue molti step di transizione e o non termina, o termina in uno stato $t=\langle S'',\sigma''\rangle$

Definiamo una relazione di transizione $\rightarrow$. Lo definiamo come un sistema formale di regole ed assiomi che possono essere usate per derivare dei nuovi statement. Un altro esempio di sistema formale è la deduzione naturale, o i sistemi di giudizi in generale.

> ***Nota***: I predicati del nostro sistema formale sono transizioni.
> 
> In altre parole, il sistema di regole permette di derivare un "singolo step" della macchina, quindi di "giustificare" l'esecuzione di una transizione.
>
> Per arrivare allo stato finale del programma bisogna eseguire più transizioni, e quindi una derivazione per ogni step.

Estendiamo la sintassi del linguaggio con un simbolo speciale $E$ che rappresenta lo statement vuoto per aiutare la transizione.
$E$ è tale che $S\equiv E;S\equiv S;E$, e quando il nostro sistema di transizione incontra $E;S$ potrà trattarla direttamente come $S$.

Regole del nostro linguaggio:
1. $\langle \mathrm{skip},\sigma\rangle\rightarrow\langle E,\sigma\rangle$
2. $\langle \mathrm{u:=t},\sigma\rangle\rightarrow\langle E,\sigma[\mathrm{u:=\sigma(t)}]\rangle$
3. $\Large{\frac{\langle S_1,\sigma\rangle\rightarrow\langle S_2,\sigma'\rangle}{\langle \mathrm{S_1;S},\sigma\rangle\rightarrow\langle \mathrm{S_2;S},\sigma'\rangle}}$
4. $\langle \mathrm{if~B~then~S_1~else~S_2~fi},\sigma\rangle\rightarrow\langle \mathrm{S_1},\sigma\rangle$ con $\sigma(\mathrm{B})=\mathrm{true}$
5. $\langle \mathrm{if~B~then~S_1~else~S_2~fi},\sigma\rangle\rightarrow\langle \mathrm{S_2},\sigma\rangle$ con $\sigma(\mathrm{B})=\mathrm{false}$
6. $\langle \mathrm{while~B~do~S~od},\sigma\rangle\rightarrow\langle \mathrm{S;while~B~do~S~od},\sigma\rangle$ con $\sigma(\mathrm{B})=\mathrm{true}$
7. $\langle \mathrm{while~B~do~S~od},\sigma\rangle\rightarrow\langle E,\sigma\rangle$ con $\sigma(\mathrm{B})=\mathrm{false}$

Esempio, da $\langle\mathrm{x:=1;y:=2,\sigma}\rangle$ arriviamo a $\langle \mathrm{y:=2},\sigma[x:=1]\rangle$, e da $\langle \mathrm{y:=2},\sigma[x:=1]\rangle$ arriviamo a $\langle E;\sigma[x:=1][y:=2]\rangle$. sono due step separati, quindi serviranno due derivazioni:

$$
\begin{align}
&\frac{\langle \mathrm{x:=1},\sigma\rangle\rightarrow\langle E,\sigma[x:=1]\rangle}{\langle \mathrm{x:=1;y:=2},\sigma\rangle\rightarrow\langle \mathrm{y:=2},\sigma[x:=1]\rangle}&[\text{regola 3}]\\
&\langle \mathrm{y:=2},\sigma[x:=1]\rangle\rightarrow\langle E;\sigma[x:=1][y:=2]\rangle&[\text{assioma 2}]
\end{align}
$$

> ***Definizione***: Una sequenza di step (transizioni) è una computazione, e si scrive $\langle S,\sigma\rangle\rightarrow\langle S',\sigma'\rangle\rightarrow...\rightarrow\langle S'',\sigma''\rangle$. Ta relazione tra lo stato iniziale e finale di una computazione è la "*chiusura transitiva e riflessiva*" di $\rightarrow$ indicata con $\rightarrow^*$, in altre parole indica "illimitate *ma finite* transizioni". La chiusura è anche riflessiva perché consideriamo la sequenza vuota di step come una computazione, quindi vale sempre $\langle S,\sigma\rangle\rightarrow^*\langle S,\sigma\rangle$.
>
> Quindi $\langle S,\sigma\rangle\rightarrow^*\langle E,\sigma'\rangle$ significa che il programma può terminare (perché arriva allo statement $E$), e al termine può avere lo stato $\sigma'$. Si indica con $\langle S,\sigma\rangle\downarrow\sigma'$. Diciamo che *può* perché il sistema potrebbe non essere deterministico (va dimostrato).
>
> Viceversa se $\langle S,\sigma\rangle$ diverge, allora non è in relazione con coppie del tipo $\langle E,\sigma'\rangle$, ma potrebbe comunque essere in relazione con coppie in cui il programma non è vuoto. Si indica con $\langle S,\sigma\rangle\uparrow$.

Esempio, dalle derivazioni dell'esempio precedente otteniamo la computazione $\langle\mathrm{x:=1;y:=2,\sigma}\rangle\rightarrow\langle \mathrm{y:=2},\sigma[x:=1]\rangle\rightarrow\langle E;\sigma[x:=1][y:=2]\rangle$. Quindi possiamo dire che $\langle\mathrm{x:=1;y:=2,\sigma}\rangle\rightarrow^*\langle E;\sigma[x:=1][y:=2]\rangle$. Visto che lo stato finale è sul programma $E$, la computazione è terminata.

> ***Lemma (determinismo)***: Siano $S\neq E,\sigma\in\Sigma$, allora $\exists!\langle S',\sigma'\rangle.\langle S,\sigma\rangle\rightarrow\langle S',\sigma'\rangle$. Per ogni programma e stato esiste sempre un solo prossimo step (definizione di determinismo).
>
> ***Dimostrazione (per induzione su $S$)***:
> * $S=S_1;S_2$
>   * Se $S_1=E$ allora $S\equiv S_2$, ipotesi induttiva
>   * Se $S_1\neq E$, applichiamo la regola 3, esiste una sola transizione per $\langle S,\sigma\rangle$ se esiste per $\langle S_1,\sigma\rangle$, ipotesi induttiva
> * $S=\mathrm{while~B~do~S~od}$
>   * Se $\sigma(B)=true$, esiste solo la regola 6
>   * Se $\sigma(B)=false$, esiste solo la regola 7
> * $S=\mathrm{if~B~then~S_1~else~S_2~fi}$
>   * Se $\sigma(B)=true$, esiste solo la regola 4
>   * Se $\sigma(B)=false$, esiste solo la regola 5
> * $S=\mathrm{skip}$, esiste solo la regola 1
> * $S=\mathrm{u:=t}$, esiste solo la regola 2
> * $S=E$, discriminato

Un programma $S$ in uno stato $\sigma$ incontra un deadlock se non è terminato ($S\neq E$), ma non esistono transizioni. Si indica con $\langle S,\sigma\rangle\not\rightarrow$

> ***Teorema (assenza di deadlock)***: Se $S\neq E$ allora $\lnot(\langle S,\sigma\rangle\not\rightarrow)$
>
> ***Dimostrazione***: Conseguenza diretta del lemma di determinismo

## Semantica operazionale (input/output)

Diamo due definizioni di semantica, una per la correttezza parziale e una per quella totale.

Correttezza parziale:
$$
M[S]:\Sigma\mapsto\wp(\Sigma)\\
M[S](\sigma)=\{\tau|\langle S,\sigma\rangle\rightarrow^*\langle E,\tau\rangle\}
$$

Correttezza totale:
$$
M_{tot}[S]:\Sigma\mapsto\wp(\Sigma\cup\{\bot\})\\
M[S]_{tot}(\sigma)=M[S](\sigma)\cup\{\bot|\langle S,\sigma\rangle\uparrow\}
$$

La semantica di correttezza parziale non traccia le computazioni divergenti, quindi non può produrre statement riguardo la terminazione.

Per convenienza non usiamo direttamente $M$ ed $M_{tot}$ ma usiamo una nuova definizione $N=M$ o $N=M_{tot}$ (a seconda di cosa vogliamo dimostrare). Inoltre, estendiamo le due semantiche con i due casi particolari $M[S](\bot)=\emptyset$ e $M_{tot}[S](\bot)=\{\bot\}$, ed estendiamo $N$ per lavorare anche sugli insiemi:

$$
N[S](X)=\bigcup_{\sigma\in X}N[S](\sigma)
$$

## "Input/output" lemma

> ***Lemma (input/output)***: Valgono le seguenti proprietà
> 1. Monotonia: $N[S]$ è monotona, $X\subseteq Y\implies N[S](X)\subseteq N[S](Y)$
> 2. Composizione sequenziale: $N[S_1;S_2](X)=N[S_2](N[S_1](X))$
> 3. Associatività: $N[S_1;(S_2;S_3)](X)=N[(S_1;S_2);S_3](X)$
> 4. Modularità di if-then-else: $N[\mathrm{if~B~then~S_1~else~S_2~fi}](X)=$\
> $N[S_1](X\cap[B])\cup N[S_2](X\cap[\lnot B])\cup\{\bot|\mathrm{se~}\bot\in X\mathrm{~e~}N=M_{tot}\}$\
> dove $[B]=\{\sigma\in\Sigma|\sigma(B)=\mathrm{true}\}$
> 5. Approssimazione di modularità del while: $M[\mathrm{while~B~do~S~od}]=\bigcup\limits_{k=0}^\infty M[(\mathrm{while~B~do~S~od})^k]$. Vedi sotto

### Dimostrazione proprietà 2

* Generalizzando su $\sigma$,\
se $\langle S_1,\sigma\rangle\downarrow\tau$, per induzione sui passi della computazione:
  * $S_1=E$, quindi $S_1;S_2\equiv S_2$, quindi $N[S_1](X)=X$,\
  quindi $N[S_1;S_2](X)=N[S_2](X)=N[S_2](N[S_1](X))$
  * $\langle S_1,\sigma\rangle\rightarrow\langle S_1',\sigma'\rangle$, quindi $\langle \mathrm{S_1;S_2},\sigma\rangle\rightarrow\langle \mathrm{S_1';S_2},\sigma'\rangle$,\
  quindi separatamente $N[S_1](\sigma)=N[S_1'](\sigma')$ e $N[S_1;S_2](\sigma)=N[S_1';S_2](\sigma')$,\
  quindi per ipotesi induttiva $N[S_1';S_2](\sigma')=N[S_2](N[S_1'](\sigma'))$,\
  quindi $N[S_1';S_2](\sigma')=N[S_2](N[S_1](\sigma))$

### Approssimante del while

Sia $\Omega=\mathrm{while~true~do~skip~od}$, definiamo l'approssimante.

$$
(\mathrm{while~B~do~S~od})^0=\Omega\\
(\mathrm{while~B~do~S~od})^{k+1}=\mathrm{if~B~then~S;(\mathrm{while~B~do~S~od})^k~else~skip~fi}
$$

L'approssimante $k+1$-esimo di $S=\mathrm{while~B~do~S'~od}$ si comporta come $S$ fino alla $k$ esima iterazione, poi *se deve iterare ancora* diverge.

Se $\langle S,\sigma\rangle\downarrow\tau$ in $n$ iterazioni, allora: $\begin{cases}\langle (S)^k,\sigma\rangle\uparrow& k\leq n\\\langle (S)^k,\sigma\rangle\downarrow\tau& k>n\end{cases}$

La proprietà 5 del lemma input/output usa $M$ perché i primi approssimanti saranno non terminanti, quindi con $M_{tot}$ finirebbero anche dei $\bot$ nell'unione. Per usare $M_{tot}$ bisogna rimuovere i $\bot$ di troppo.
L'unione infinita ha sempre un punto fisso diverso da $\emptyset$ se $\langle S,\sigma\rangle$ termina. Viceversa, sarà  l'unione di infiniti insiemi vuoto se non termina.


## Dimostrazione proprietà 5

* Per induzione su $M[S](\sigma)$
  * Se $\uparrow$ allora $\uparrow$, per induzione su $k$
    * Se $k=0$, $\uparrow$
    * se $k+1$ e $\sigma(B)=true$, $(S)^{k+1}=...$ termina se termina $\sigma(B)=false$ o $(S)^k$ termina
      * $\sigma(B)=false$ è assurdo
      * $(S)^k$ non termina per ipotesi induttiva
  * Se $\downarrow$ in $n$ passi

## "Change and Access" lemma

Siano $\tau, \sigma$ stati propri:
1. $\tau\in N[S](\sigma)\implies\tau[Var\setminus change(S)]=\sigma[Var\setminus change(S)]$
2. $\sigma[var(s)]=\tau[var(S)]\implies((N[S](\sigma)=N[S](\tau))\mod Var\setminus var(s))$

Dove:
* $\sigma[A]$ indica lo stato $\sigma$ ristretto alle variabili nell'insieme $A$
* $change(S)$ indica l'insieme di variabili *modificate* da $S$. 
* $var(S)$ indica l'insieme delle variabili *che compaiono* in $S$

1 dice che se si arriva a $\tau$ da $\sigma$ allora possono differire solo nelle variabili che vengono modificate da $S$. 

2 dice che se due stati sono uguali nelle variabili usate da $S$, arrivano agli stessi stati, almeno per quanto riguarda le variabili usate in $S$.