# Riduzioni

Se abbiamo due problemi/linguaggi $L_1$ ed $L_2$ che sembrano variazioni dello stesso, ed abbiamo un algoritmo efficiente per il primo, vogliamo usarlo anche per il secondo.

Diciamo che $L_1$ è riducibile a $L_2$ e scriviamo $L_1\preceq L_2$ se c'è una funzione $R:\Sigma_1^*\mapsto\Sigma_2^*$ tale che $x\in L_1\iff R(x)\in L_2$, ed $R\in L$ (spazio logaritmico).

La Riducibilità è transitiva. La dimostrazione è facile, si usa la composizione delle funzioni di riduzione. L'unica cosa difficile è dimostrare che è sempre in $L$, bisogna riutilizzare lo spazio usato per il primo output.

$C$ è una classe chiusa per riduzione se per $L\in C$ ed $L'\preceq L$ si ha $L'\in C$.\
Ad esempio $TIME(n^3)$ non è chiusa per riduzione, perché la funzione di riduzione potrebbe far salire di grado il polinomio. $P$ è chiusa per riduzione perché anche se non so il grado resta comunque polinomiale.

Un problema $L\in C$ è $C$-completo se $\forall L'\in C$, $L'\prec L$. Esistono problemi completi?

Se $C$ e $C'$ sono chiuse per riduzione, ed $L$ è $C$-completo, e $C'$-completo, allora $C=C'$.
Se $C\subseteq C'$ sono chiuse, ed $L'$ è $C'$-competo, e $L'\in C$, allora $C=C'$.

Esempio: 3-coloring e sat.\
3-col$\preceq$sat: tre variabili per ogni nodo (ognuna rappresenta un colore che può avere il nodo), almeno una deve essere vera ($W_u\lor R_u\lor G_u$), al più una deve essere vera ($\lnot W_u\lor R_u\lor G_u\land...$), due nodi adiacenti non possono avere lo stesso colore ($\lnot W_u\lor \lnot W_w\land...$).

> Lemma: $L\in C$-complete $\iff\overline L\in$co$C$-complete

## Problemi P-completi ed NP-completi

Un *circuito booleano* è un DAG in cui:

* Ogni nodo può essere: $0$, $1$, una variabile, $\lnot$, $\land$, $\lor$
* I nodi dei primi tre tipi, non hanno archi entranti (e non sono duplicati)
* I nodi di tipo $\lnot$ hanno 1 arco entrante
* I nodi di tipo $\land$ e $\lor$ hanno due archi entranti
* C'è (*esattamente*) un nodo senza archi uscenti

Possiamo assegnare un valore ad ogni nodo $u$ del grafo partendo dal valore dei con archi che entrano in $u$. Possiamo assegnare al grafo il valore del nodo senza archi uscenti, rappresenta una formula booleana.
Se ammettiamo di avere più nodi senza archi uscenti, il grafo rappresenta più formule con sottoformule in comune. Così si risparmia spazio, sarà utile dopo.

### Circuit value (cvalue)

> Dato un circuito booleano senza variabili, decidere se ha valore $1$.

Questo problema è P-completo.

È facile vedere chè è equivalente al problema "data una formula booleana senza variabili, stabilire se è vera".

Una volta che ho dimostrato che è P-completa (dimostrando che tutti i problemi P possono essere ridotti a cvalue), posso provare che qualsiasi altro problema è P-completo, riducendo cvalue ad esso.

***cvalue $\in P$***: Si può fare un tree traversal.

***$L\preceq$ cvalue***: Devo costruire una macchina che in spazio $L$ trasforma qualsiasi macchina in $P$ in un problema cvalue.

Sappiamo che se $L\in P$ esiste una macchina $M$ che decide $L$ in al più $n^k-2$ passi, utilizzando al più $n^k-2$ posizioni del nastro, ed all'ultimo step legge la cella iniziale. Possiamo immaginare una tabella $n^k\times n^k$ dove ogni riga rappresenta un passo della computazione, ed ogni colonna una posizione del nastro. Ogni cella contiene un valore in $\Sigma\cup\{\Sigma\times K\}$, solo la cella con il cursore ha valore in $\{\Sigma\times K\}$.\
La prima riga contiene l'input della macchina. L'ultima colonna è composta da solo $\sqcup$. La prima colonna è composta solo da $\triangleright$.\
Per computare il valore di ogni cella della tabella sono sufficienti i valori delle tre celle sopra di essa, non serve sapere nemmeno l'indice.\
Posso codificare il contenuto di ogni cella come un numero binario di lunghezza $\log_2(|\Sigma\cup\{\Sigma\times K\}|)$.
Possiamo scrivere un circuito booleano che usi come nodi binari, le cifre binarie delle tre celle sopra. E come nodi di output (quelli senza archi uscenti) i bit della cella. Visto che il valore di ogni cella dipende solo dalle celle sopra e non dalla posizione nella tabella, questo stesso circuito può essere usato in ogni cella.\
Possiamo scrivere il circuito grande facendo crescere un indice per la posizione, e ricalcolando ogni volta il circuito da zero.\
All'ultima riga, la prima cella avrà un qualche stato finale, è sufficiente aggiungere un piccolo circuito con un solo nodo di output, che vale $1$ se la codifica rappresenta lo stato $yes$. Decidere se questo nodo in fondo al circuito grande vale $1$ equivale a decidere se la macchina termina in $yes$.

Possiamo scrivere una macchina che calcola questo circuito grande in spazio logaritmico. Perché il circuito è sempre lo stesso e dipende da $M$ che posso leggere dall'input, e viene scritto direttamente nel nastro di output. L'unica cosa di cui bisogna tenere traccia sono gli indici delle celle per cui lo sto ricostruendo, che occupano spazio logaritmico.

Il circuito non ha variabili, tutto è prefissato.

Questa macchina trasforma una MdT generica in un circuito booleano. Le famiglie dei circuiti booleani sono un modello di calcolo Turing-completo. Un *singolo* circuito booleano non è completo, perché termina sempre.

### Circuit SAT (csat)

> Dato un circuito con variabili, decidere se esiste un assegnamento di variabili che fa avere al circuito valore $1$.

Questo problema è NP-completo.

È facile vedere chè è equivalente al problema "data una formula booleana, stabilire se è soddisfacibile".

***csat $\in NP$***: Faccio un tree traversal, ma quando incontro una variabile c'è una scelta non deterministica che assegna un valore alla variabile.

***$L\preceq$ cvalue***: Devo costruire una macchina che in spazio $L$ trasforma qualsiasi macchina in $NP$ in un problema csat.

Replico esattamente la stessa dimostrazione ma...\
Quando costruisco il circuito di una riga, aggiungo alcune variabili (la quantità dipende dal grado di non-determinismo) il cui valore influenza il valore delle celle della riga successiva.\
Queste variabili rappresentano la scelta che posso fare ad ogni passo della computazione.

### Definizione alternativa di NP-completo

> ***Definizione***:\
> Sia una relazione $R\subseteq\Sigma^*\times\Sigma^*$ polinomialmente decidibile.\
> $R$ è polinomialmente bilanciata se $\exists k\forall (x,y)\in R~ |y|\leq|x|^k$

> ***Teorema (dei certificati)***:\
> Sia $L\subseteq\Sigma^*$, allora $L\in \text{NP}\iff\exists R$ polinomialmente bilanciata tale che $L=\{x:\exists y~(x,y)\in R\}$. In questa definizione, la variabile $y$ è detta certificato.
>
> Equivale a dire che dato un problema $L$ ed una sua soluzione "candidata", posso verificare in tempo polinomiale se la soluzione è accettabile.\
> Ad esempio, se ho un grafo $G$ ed una colorazione $c$, posso verificare in tempo polinomiale se $c$ è una colorazione accettabile per $G$.
>
> ***Dimostrazione $\Rightarrow$***:
> $L\in\text{NP}$ implica che esiste una macchina $N$ che decide $L$ in tempo polinomiale, e sia la relazione $R=\{(x,c_1,...,c_n):x\in L \land N(c_1,...,c_n)=yes\}$. Allora possiamo decidere in tempo *deterministicamente polinomiale* $R$ modificando $N$ in modo che prenda in input anche il certificato $c_1,...,c_n$, e per ogni scelta non deterministica, prenda la decisione indicata nel certificato.
>
> ***Dimostrazione $\Leftarrow$***:
> Sia la relazione $R$ polinomialmente bilanciata, tale che $L=\{x:\exists y~(x,y)\in R\}$. Posso scrivere una macchina $N$ che prenda in input un problema $x$ e generi non deterministicamente un certificato $y$, a questo punto, può verificare $(x,y)\in R$ in tempo polinomiale. Poiché $R$ è polinomialmente bilanciata, la lunghezza dei certificati da generare è polinomiale quindi possono essere generati in tempo non-deterministicamente polinomiale.

Notiamo che il teorema dei certificati dice quando un problema appartiene ad NP, ma non quando è completo.

> ***Definizione alternativa***:\
> Un problema $L$ si dice NP-completo se: $L\in\text{NP}\land csat\preceq L$

### Subgraph isomorphism

Prima vediamo il problema "graph isomorphism". Dati due grafi $G_1$ e $G_2$, i due grafi sono isomorfi $G_1\sim G_2$ se l'uno è solo una rinomina dell'altro.
Questo problema non è ancora classificato, sappiamo che è NP, non sappiamo se è completo, e nessun è riuscito a risolverlo in tempo polinomiale.
Indichiamo con GI l'insieme dei problemi equivalenti a graph isomorphism.

"Subgraph isomorphism", invece, lo abbiamo classificato ed è NP-completo.
Dati due grafi $G_1$ e $G_2$, vogliamo sapere se $G_1$ è isomorfe ad un sottografo di $G_2$.

È in NP, perché se abbiamo la mappa da i nodi di $G_1$ a quelli di $G_2$, è facile verificare che sono isomorfi.

È completo perché possiamo ridurre facilmente clique a subgraph isomorphism, verificando se un grafo completo di dimensione $k$ è isomorfe ad un sottografo di $G$.

### Integer linear programming ILP

Abbiamo un sistema di disequazioni lineari con coefficienti interi, e stiamo cercando soluzioni intere del sistema.

La programmazione lineare non intera è P. Ma quella intera è NP-completa.

Riduciamo 3-SAT a ILP. Per ogni letterale $l$ aggiungiamo una disequazione $0\leq l\leq 1$, per ogni clausola $l_1\lor l_2\lor l_3$ aggiungiamo la disequazione $l_1+l_2+l_3\geq 1$, per ogni coppia di letterali $l,\lnot l$ aggiungiamo la disequazione $l+\lnot l=1$.

In LP non intera, esistono delle equazioni speciali (Diophantine Equations) che rappresentano la terminazione di macchine di Turing, e sono indecidibili.

#### Cylindrical algebraic decomposition CAD

È una generalizzazione del ILP

Il problema è soddisfare nei numeri reali un sistema di disequazioni polinomiali. Il problema è decidibile anche se può essere complesso.

Dato un sistema polinomiale, esiste un algoritmo per trovare con arbitraria precisione le regioni che soddisfano il sistema. Le regioni sono un numero finito, ma potrebbero essere illimitate.

### Knapsack KS

Abbiamo un set di $n$ oggetti, ciascuno con un peso $w_i$ ed un valore $v_i$. Vogliamo disporli in delle borse in modo che ogni borsa abbia peso $\leq W$ e valore $\geq K$.

È NP-completo. Può essere risolto in tempo $O(nW)$. Come è possibile? Non dovrebbe essere esponenziale? In realtà, la dimensione di un input di KS è qualcosa come $O(n(\log(W)+\log(K)))$, perché è sufficiente elencare pesi e valori.\
Quindi il tempo $O(nW)$ è circa esponenziale rispetto alla dimensione dell'input, anche se non sembra. Questi algoritmi che sembrano polinomiali, ma in realtà hanno l'input piccolo, sono detti *pseudo-polinomiali*.

Un problema che resta NP-completo anche se metto un limite agli interi coinvolti nell'input è detto *fortemente NP-completo*. KS non è fortemente NP-completo.

Tutti i problemi visti prima di KS erano fortemente NP-completi, principalmente perché non riguardavano interi. Eccetto ILP, che non solo riguarda gli interi (sono anche nel nome), ma è fortemente NP-completo.

## Riduzioni in L

Diciamo che ho due problemi L-completi, posso ridurre uno all'altro? Ovviamente, per definizione, ma come si fa?.

Siano $L_1,L_2\in L$, sia $M$ la macchina che risolve $L_1$, e vogliamo ottenere la macchina $R$ che preso un input di $L_1$ restituisce un input di $L_2$.

È sufficiente scegliere staticamente due qualsiasi $x,y\in \Sigma_2^*$ tali che $x\in L_2\land y\notin L_2$. La riduzione $R$ deve semplicemente eseguire $M$ e poi scrivere in output $x$ se $M$ termina in $yes$, ed $y$ se $M$ termina in $no$.

Questo si può fare per tutti i problemi in L, a patto che siano $\neq\emptyset$ e $\neq\Sigma^*$, quindi che gli $x,y$ che scelgo staticamente esistano. Per questo tutti i problemi non banali in L sono L-completi.

Abbiamo scelto la definizione di riduzione che usa spazio logaritmico e non tempo polinomiale, altrimenti avremmo potuto usare questo metodo per dire che tutti i problemi non banali in P sono P-completi, e non ci piace.

### NL-completi

Abbiamo visto che NL=co-NL. Quindi $reachability\in NL\Rightarrow UnReachability\in NL$, e $reachability\in NL\text-complete\Rightarrow NL\text-complete=co\text-NL\text-complete$.

> ***Teorema***: Reachability è NL-completo
>
> ***Dimostrazione***: Sia un problema $L\in NL$, allora esiste una macchina $N$ che risolve $L$ in tempo non-deterministicamente logaritmico. Allora per ogni input $x$ esiste un grafo diretto delle configurazioni di $N$ con cammino che va dalla configurazione iniziale ad una che termina in $yes$ se $x\in L$, e non esiste il cammino se $x\notin L$.\
> Possiamo computare il grafo e verificare la reachability.\
> Questa è una riduzione corretta se possiamo se il programma che calcola il grafo appartiene ad $L$. Visto che $N$ opera in NL, e che è sufficiente mantenere in memoria gli indici dei nodi per costruire il grafo, possiamo farlo in spazio logaritmico.

### 2-SAT

Soddisfacibilità di una formula logica in CNF dove le clausole hanno due letterali.

2-SAT è NL perché possiamo considerare un grafo dove i nodi sono letterali, e considero ogni clausola come una implicazione (quindi $p\lor q$ la consideriamo $\lnot p\rightarrow q$, ma anche come $p\leftarrow\lnot q$), e nel grafo esisterà un arco da un letterale ad un altro, se uno implica un altro.
Se esistono due letterali complementari, mutualmente raggiungibili, la formula non è soddisfacibile. Possiamo verificarlo in spazio non-deterministicamente logaritmico eseguendo più volte reachability per ogni coppia di nodi, che possiamo enumerare in spazio logaritmico.

2-SAT è NL-completo.
Possiamo ridurre unreachability a 2-SAT. Trasformiamo ogni arco di un problema di reachability in una implicazione, poi aggiungiamo la clausola $p\lor q$, dove $p$ e $q$ rappresentano il nodo di partenza e di arrivo. In questo modo se il complementare di uno qualsiasi è raggiungibile dall'altro, allora sono mutualmente raggiungibili.\
Visto che nelle altre implicazioni non compaiono letterali negativi, non ci sono altri conflitti se non quello tra $p$ e $q$.

## co-NP

Abbiamo già detto che un problema è C-completo sse il suo complementare è co-C-completo. Quindi, perché SAT sia NP-completo serve che anche il suo complementare sia co-NP-completo.
Una formula $\Phi$ non appartiene a SAT quando $\lnot\Phi$ è valida, quindi Validity è co-NP-completo

> ***Teorema***:
> Se $L\in NP\text-complete$ e $L\in co\text-NP\text-complete$ allora NP=co-NP.
> Ovviamente questo teorema si può dimostrare per ogni classe, anche se è stato provato per NP.

> ***Teorema***:
> Se $P\neq NP$ allora $\exists L$ tale che $L\in NP$ e $L\notin NP\text-complete$

> ***Definizione alternativa (certificati)***: Un linguaggio $L$ appartiene a co-NP sse esiste una relazione $R$ polinomialmente bilanciata tale che:
> $$L=\{x:\forall y~(x,y)\in R\}$$
>
> Assomiglia alla definizione degli NP con certificati, ma su quella avevamo un $\exists$, mentre su questa abbiamo un $\forall$.
> Questa differenza è intuitivamente simile alla differenza tra SAT e Validity.

## Gerarchia polinomiale

![Immagine](https://upload.wikimedia.org/wikipedia/commons/9/9e/Polynomial_time_hierarchy.svg)

La struttura che si forma tra le classi P, NP e co-NP si ripete per delle classi di complessità più alta, ma non stiamo parlando di PSPACE, NPSPACE e co-NPSPACE...

L'immagine avrà senso dopo aver parlato delle macchine con oracolo.

> ***Definizione***: Una macchina con oracolo $M^L$ (o $N^L$) è una io-TM con un nastro speciale, chiamato query tape, e degli stati speciali chiamati query states $q^?$. Quando sul query tape è scritta la stringa $w$, la macchina entra nel query state $q^0$, in uno step torna all'inizio del nastro, e passa allo stato $q^{yes}$ se $w\in L$, altrimenti passa allo stato $q^{no}$ se $w\notin L$.\
> La potenza di queste macchine dipende dalla complessità di $L$.

Domanda: una macchina $M^{SAT}$ può fare le stesse cose che potremmo fare con una macchina non-deterministica $N$ per SAT? *Non lo sappiamo* non abbiamo gli strumenti per dirlo.\
Sembra intuitivo dire di sì, ma in realtà non è così semplice perché $M^{SAT}$ decide cosa mettere nel query tape in base a quello che legge dalle query precedenti.\
La classe dei linguaggi che una macchina con oracolo per $L\in NP\text-complete$ può risolvere in tempo polinomiale è indicata con $P^{NP}$

Alcune uguaglianze:

$$
P=P^P\\
NP^P=NP\\
P^{NP}\stackrel{??}{=}NP
$$

Useremo questa notazione per indicare le classi più alte:

$$
P=\Delta_0=\Pi_0=\Sigma_0\\
\Delta_{i+1}=P^{\Sigma_i}\\
\Sigma_{i+1}=NP^{\Sigma_i}\\
\Pi_{i+1}=co\text-NP^{\Sigma_i}
$$

Adesso l'immagine di prima ha senso.

Cose che sappiamo:

$$
\Delta_i\subseteq\Sigma_i\\
\Delta_i\subseteq\Pi_i\\
\Delta_1=\Delta_0=P^P=P\\
\Sigma_1=NP^P=NP\\
\Pi_1=co\text-NP^P=co\text-NP
$$

> ***Definizione***: La gerarchia polinomiale è l'unione di tutti i $\Sigma_i$.\\
> $$PH=\bigcup_{i\in\N}\Sigma_i$$

Notiamo una cosa: SAT può essere riscritto come un problema di soddisfacibilità per formule logiche del primo ordine, in cui non ci sono variabili libere (enunciato) tutte le variabili sono legate da un quantificatore esistenziale.\
Allo stesso modo Validity può essere riscritto allo stesso modo ma legando le variabili con quantificatori universali.

> ***Definizione***: $\exists SAT_i$ è un problema basato su SAT e Validity.\
> Prende in input un enunciato del primo ordine con $i$ quantificatori *alternati* partendo da uno esistenziale, l'enunciato appartiene a $\exists SAT_i$ sse è soddisfacibile.
>
> $\exists SAT_i$ è $\Sigma_i$-completo

Domanda: Esiste un problema PH completo? Non lo sappiamo. Sarebbe strano se lo facesse, ma non abbiamo nessuna prova.\
Se esistesse un problema $L$ PH-completo, esisterebbe $j$ tale che $L\in\Sigma_j$, e tutti i problemi delle classi $\Sigma_{i>j}$ dovrebbero essere riducibili ad $L$ che ha una classe più bassa. Avremmo $PH=\Sigma_j$ per qualche $j$\
Questo fenomeno è chiamato collasso della gerarchia polinomiale\
Anche se è strano non possiamo escluderlo perché anche in P c'è una gerarchia, quella dei gradi, però esistono comunque problemi P-completi.

> ***Teorema***:
> $$PH\subseteq PSPACE$$
>
> ***Dimostrazione*** (accennata, nel libro c'è un errore):\
> Il problema QSAT è il problema della soddisfacibilità di enunciati del primo ordine con quantificatori arbitrari, ed è PSPACE-completo.\
> Ogni problema $\exists SAT_i$ è $\Sigma_i$-completo, ma è anche un'istanza particolare di QSAT. $\forall i~\Sigma_i\subseteq PSPACE\Leftrightarrow PH\subseteq PSPACE$
>
> ***Corollario*** (collasso della gerarchia polinomiale):\
> Se PH collassasse, potremmo ricondurre QSAT a $Q_jSAT$. Così dimostreremmo che $QSAT\in PH$ e di conseguenza PSPACE=PH.
>
> Ci sono altri problemi, come il gioco go, che sono PSPACE-completi

Il problema TRACE-equivalence è PSPACE-completo, il problema consiste nel decidere se, dati NFA $A_1$ e $A_2$, decidere se $L(A_1)=L(A_2)$.

## EXP vs NEXP

\\TODO

### Succinct circuit value

È un problema EXP-completo. È una versione di cvalue in cui prima di decidere il valore è necessario ricostruire il circuito da una rappresentazione succinta.
Questa traduzione è costosa.

In cvalue posso rappresentare il circuito $C$ come un grafo, ad esempio usando la lista di adiacenza dei nodi del circuito.

In forma succinta invece:

* Codifico ogni nodo come un numero binario arbitrario, senza seguire un ordine particolare, e senza che si capisca il tipo del nodo
* Definisco una funzione booleana $D_C$ che dati un nodo $i$ ed un indice $k$ restituisce il tipo di $i$ ed il nome del $k$-esimo vicino di $i$. $D_C$ è codificata come un circuito
* *L'input del problema saranno:* la definizione della funzione ed il numero di nodi $n$. Il circuito finale è grande nel peggiore dei casi $O(n^2)$, ma l'input potrebbe essere grande $O(\log~n)$, il tempo esponenziale arriva da questo

Dalla funzione $D_C$ posso ricostruire il circuito $C$.

Per dimostrare che è completo non posso usare la stessa dimostrazione di cvalue, Quel metodo di riduzione funziona comunque, ma il circuito generato diventa troppo grande e richiede spazio polinomiale.

Invece che generare tutto il circuito possiamo costruire la funzione $D_C$ in spazio logaritmico, mantenendo la stessa idea della dimostrazione.
I due indici che non posso mantenere in memoria pe la riduzione col vecchio metodo sono gli input di $D_C$, quindi non saranno usati durante la riduzione ma dopo, durante la soluzione.

### Succinct circuit sat

È NEXP-completo. La dimostrazione ricalca quella di csat e di succinct circuit value. In pratica uso la stessa di succinct cvalue, ma uso variabili libere per rappresentare la scelta non deterministica.

## Bisimulation

È un problema importante che compare in molte teorie:

* Compare come relazione di equivalenza negli insiemi non well founded
* Compare come "logiche temporali" nella logica modale
* Compare come indistinguibilità in teoria della congruenza
* Compare come equivalenza di linguaggi in teoria degli automi

Ripasso DFA $A=\langle \Sigma,Q,s_0, F,\delta\rangle$:

* $\Sigma$ è l'alfabeto
* $Q$ è l'insieme degli stati
* $s_0$ è lo stato iniziale
* $F\subseteq Q$ è l'insieme degli stati finali
* $\delta:\Sigma\times Q\mapsto Q$ è la funzione di transizione

Dato DFA esiste unico un automa minimo che riconosce lo stesso linguaggio. Dati $A_1$ e $A_2$ posso verificare $L(A_1)=L(A_2)$ minimizzandoli e verificando che la versione minimizzata sia uguale.

\\TODO

Graph Isomorphism (NP) $\Rightarrow$ Bisimulation (P) $\Rightarrow$ Trace Equivalence (PSPACE)

Bisimulation può essere usato come compromesso di GI e TE.

## Ordered Binary Decision Diagram (OBDD)

Sia $\varphi(x_1,...,x_m)$ una funzione booleana $\varphi:\{0,1\}^m\mapsto\{0,1\}$.

Possiamo scrivere un albero "decisionale" binario con $m$ livelli, in cui ogni nodo rappresenta la scelta del valore di una variabile, ed il valore (0 o 1) decide se scendere a destra od a sinistra.
Possiamo etichettare tutte le foglie con l'output della funzione.\
L'albero e la funzione sono equivalenti, e l'albero è detto "Ordered Binary Decision *Tree*" (OBDT). Però l'albero è più grande del necessario, ha $2^m$ nodi.

Possiamo semplificare l'albero con queste due regole:

* Se due nodi allo stesso livello $i$ hanno un sottoalbero uguale, si può eliminare uno dei due e far puntare un nodo all'altro sottoalbero
* Se un nodo $p$ ha due figli che puntano allo stesso nodo $q$, possiamo eliminare $p$ e sostituirlo con $q$.

Anzitutto verranno eliminate tutte le foglie e tenute solo due, una per 0 ed una per 1.
Poi tutti i nodi che hanno 0 (o 1) su entrambi i figli vengono eliminati.

Nel caso peggiore vengono eliminati tutti i nodi tranne 1. In generale non verranno eliminati tutti, e la struttura che ottengo non sarà più un albero, ma un DAG, chiamato OBDD.

Notiamo che la dimensione dell'OBDD dipende dall'ordine delle variabili della formula. Non conosciamo un modo efficiente per trovare l'ordine migliore, altrimenti avremmo dimostrato P=NP.

Possiamo generare l'OBDD in modo efficiente, lineare sulla dimensione finale (quindi al più esponenziale nella dimensione dell'input).

## Grafi con OBDD

Sia un insieme di oggetti, vogliamo rappresentarlo con un OBDD.
Possiamo rappresentare gli elementi dell'insieme come stringhe binarie.
Possiamo scrivere una formula binaria che assegni 1 a tutti gli elementi del nodo e rappresentarla con un OBDD.

Quindi possiamo rappresentare un grafo $G$ rappresentando gli insiemi $V$ e $E$. Se abbiamo $|V|\leq2^m$ possiamo rappresentare i nodi usando solo |V|, e gli archi con un OBDD con $2m$ variabili. La coppia $|V|$ e OBDD che rappresenta $G$, è indicata con $O_G$.

Il grafo completo è rappresentato dal numero di nodi, e l'OBDD con un solo nodo 1, mentre uno senza archi ha solo un nodo 0.
I grafi più lunghi da rappresentare sono quelli che hanno circa metà degli archi.

Nel caso peggiore la rappresentazione con OBDD è lunga come le liste di adiacenza, ma potrebbe essere molto più piccola.

Dato $O_G$, come facciamo una visita? DFS non si riesce ad implementare in modo efficiente. Però BFS diventa più efficiente, è sufficiente fare $O(|V|)$ operazioni, e non serve la coda.

Purtroppo alcuni algoritmi importanti (componenti fortemente connesse) funzionano solo con DFS, ma alcuni che si basavano su BFS sono stati portati alla rappresentazione con OBDD per diventare più efficienti.
