# Linguaggi di interrogazione

I linguaggi dei dbms si dividono in diversi tipi: dichiarazione, aggiornamento, interrogazione. A teoria faremo quelli di interrogazione.
Siamo in un contesto di relazionali, quindi useremo SQL.

Faremo sempre riferimento allo schema mutato da Elmasi-Navate del database aziendale.

## Algebra relazionale

Proprietà:
* Proprietà di chiusura
  * Le operazioni dell'algebra relazionale si applicano a relazioni e producono una relazione. Quindi possiamo iterare in sequenza più operazioni dell'algebra senza uscire dalle relazioni
  * Nel modello ER questa cosa non si può immaginare, perché dovremmo avere operazioni che partono da entità e relazioni e producono entità e relazioni. Ma nel relazionale è semplice perché sono insiemi
* L'interrogazione non cambia i contenuti della base di dati
  * In particolare non memorizza le relazioni intermedie e la relazione finale dell'interrogazione.
* Nell'algebra relazionale di base l'obbiettivo è di estrarre un'informazione dalla base di dati
  * Si limitano a selezionare informazioni, non a derivarne altre
  * Esistono operatori non dell'algebra di base che permettono di combinare le informazioni estratte per ottenerne altre.

Limiti dell'algebra relazionale:
* Le relazioni sono insiemi di ennuple **finiti**
  * L'insieme delle istanze di una tabella devono essere costruite seguendo dei vincoli, tra cui quello di dominio. Alcuni attributi hanno dominio infinito (es: $\N$)
    * Il dominio delle ennuple è il prodotto cartesiano dei domini di ogni attributo della relazione
  * Supponiamo di avere una relazione $piace(bambino, gusto\_gelato)$ in cui i domini sono finiti.
    * Se voglio ottenere i gusti che non piacciono ai bambini posso fare una operazione di complementazione rispetto all'universo del prodotto cartesiano $dom(bambino)\times dom(gusto\_gelato)$
  * Se provo fare questa complementazione su una relazione in cui anche un solo dominio non posso, perché sarebbe infinito, e devo restituire una relazione, che non può essere infinita.
  * Il sostituto della complementazione è la differenza insiemistica. Dovremo avere due relazioni, una con una porzione finita dell'universo, ed una che vogliamo complementare, ed eseguire la sottrazione.
* Non si può sempre assumere che l'informazione memorizzata sia completa
  * Posso comporre la relazione $non\_piace$ con la complementazione solo se ho la completezza delle informazioni nella relazione $piace$
  * Riportiamo il risultato di una gara podistica tra 3 atleti senza pari merito
    * La relazione avrà schema $precedenza(prima, dopo)$ dove $prima$ e $dopo$ sono due degli atleti
    * I dati riportati sono $(b,a),(c,a)$
  * Vogliamo complementare questa relazione per ottenere l'ordine invertito.
    * Otteniamo $(a,b),(a,c),(c,d),(d,c)$, che non ha senso, perché manca l'informazione sul chi è arrivato primo tra $c$ e $d$
* Nono consente di esprimere chiusure transitive
  * Pensiamo allo schema dei supervisori nell'azienda
  * Possiamo sapere chi è il supervisore diretto
  * Possiamo sapere anche chi è il supervisore del supervisore ed unire questa tabella alla precedente
  * Possiamo sapere l'ennesimo supervisore
  * Ma non possiamo sapere tutti i supervisori diretti od indiretti di un dipendente

## Operazioni di base

Elenco:
* Arietà 1
  * Selezione
  * Proiezione
* Arietà 2
  * Unione
  * Differenza
  * Fusione/Prodotto cartesiano
* Rinomina (esiste solo perché abbiamo dato il nome agliattributi)

Questo è un insieme completo delle operazioni sui modelli relazionali, ma noi non sappiamo ancora il perché (vedremo in futuro).

Non esistono altre operazioni di base, ma esistono delle operazioni derivate, come il join.
Nei linguaggi abbiamo anche delle altre funzioni, dette aggregate, che non sono ne derivate ne di base. Alcune non dovrebbero essere necessarie, ma le abbiamo per comodità. Altre sono solo in più.

Generalmente useremo $R$ come relazione argomento e $T$ come relazione risulato

### Selezione

Sintassi: $T\leftarrow\sigma_{cond}(R)$

Esempio: $T\leftarrow\sigma_{sipendio>50k}(impiegato)$ è la funzione prende la relazione degli impiegati e restituisce la relazione degli impiegati con tutti e soli gli impiegati con stipendio maggiore di 50k

Il grado di T è sempre lo stesso di R, $g(T)=g(R)$. La cardinalità di T, invece è sempre minore od uguale a quella di R, $0\leq|T|\leq|R|$

Quando abbiamo una relazione vuota l'ottimizzatore è felice, cerca di eseguire per prime le relazioni più selettive che gli permettono di lavorare con tabelle più piccole.

Si consideri $T\leftarrow\sigma_{cond1}(\sigma_{cond2}(R))$. Se la selezione $\sigma_{cond1}$ è più selettiva, l'ottimizzatore sceglierà di eseguire $T\leftarrow\sigma_{cond2}(\sigma_{cond1}(R))$ invece.
Entrambe equivalgono a $\sigma_{cond1\land cond2}(R)$, ma è meno interessante da questo punto di vista. L'ottimizzatore potrebbe anche decidere di utilizzare questa invece, ma qua dipende da come funziona l'implementazione.

In genere la condizione sarà una combinazione booleana (quindi con AND, OR, NOT, ed eventualmente parentesi) di condizioni semplici.

### Proiezione

Sintassi: $T\leftarrow\pi_{\langle i,...,j\rangle}(R)$ dove $\langle i,...,j\rangle$ è un sottoinsieme ordinato (una tupla) dello schema di $R$

A contrario della selezione, il grado $T$ cambia rispetto ad $R$, quindi $g(T)<g(R)$ (in realtà $0\leq g(T)\leq g(R)$, ma i casi uguali non sono interessanti). La cardinalità, invece, non cambia, quindi $|T|=|R|$

Esempio: $T\leftarrow\pi_{CF,stipendio}(impiegato)$ è la funzione che prende la relazione degli impiegati e restituisce la relazione dei codici fiscali e stipendi degli impiegati.

Concatenare le proiezioni, solitamente non è utile. $\pi_{a}(\pi_{b}(R))$ ha senso solo se $a\subseteq b$ ed è uquale ad $\pi_{a}(R)$.
Ha senso se vado a intervallare le proiezioni con delle altre operazioni.
Es: $T\leftarrow\pi_{CF}(\sigma_{sipendio>50k}(\pi_{CF,stipendio}(impiegato)))$

Posso intervallare e comporre qualsiasi sequenza di operazioni relazionali. È una caratteristica molto utile dell'algebra relazionale.

### Rinomina

Non è veramente un'operazione di base dell'algebra relazionale, dipende dalla nostra scelta di avere nomi per gli attributi.

Introduciamo nomi per le relazioni intermedie e nomi per la relazione finale.

Esempio: Abbiamo le operazioni: $T\leftarrow\sigma_{dipartimento=5}(impiegato)$ e $R\leftarrow\pi_{CF,stipendio}(T)$.
Vogliamo che i nomi degli attributi nella tabella $T$ siano gli stessi degli attribui iniziali, con suffisso 5.
Usiamo la notazione $T(nome5, dipartimento5, CF5, ...)\leftarrow\sigma_{dipartimento=5}(impiegato)$, $R\leftarrow\pi_{CF5, stipendio5}(T)$

Possiamo usare una notazione alternativa che non richiede di esplicitare tutti i nomi intermedi usando l'operatore $\rho$.
Quindi: $R\leftarrow\rho_{CF5, stipendio5}(\pi_{CF,stipendio}(\sigma_{dipartimento=5}(impiegato)))$

Il professore suggerisce quella verbosa.

Anche questa non è interessante da sola, ma è interessante unita ad altre operazioni.

### Unione

Per poter eseguire un unione ho bisogno che delle proiezioni delle relazioni siano compatibili rispetto all'unione, anzi, decono essere compatibili le relazioni, ma posso prima proiettarle per renderle compatibili.
Quindi compatibile rispetto all'unione significa che hanno: stesso grado, stesso nome degli attributi e con dominio e significato uguale.
Se hanno nomi diversi entra in gioco la rinomina.

In linguaggio SQL si può fare l'unione anche se i nomi sono diversi. La compatibilità rispetto all'unione si applica anche alla differenza.

Esempio: determinare il codice fiscale di tutti gli impiegati che appartengon al dipartimento 5 o sono diretti supervisori di un impiegato del dipartimento 5.
$$T1\leftarrow\pi_{CF}(\sigma_{dip=5}(impiegato))\\
T2(CF)\leftarrow\pi_{supervisore}(\sigma_{dip=5}(impiegato))\\
R\leftarrow T1\cup T2$$

Vale la proprietà commutativa e associativa. La cardinalità è al più la somma delle cardinalità, ed almeno il massimo delle due cardinalità, quindi $\max(|A|,|B|)\leq|A\cup B|\leq|A|+|B|$. Il grado, ovviamente non cambia.

### Differenza insiemistica

La usiamo come sostituto della complementazione. Richiede la compatibilità rispetto all'unione.

Sintassi: $T\leftarrow A\setminus B$

Non vale la proprietà commutativa e nemmeno associativa.

Il grado, ovviamente, non cambia. La cardinalità è al massimo quella del primo insieme, ed al minimo il massimo tra 0 e la cardinalità del primo meno quella del secondo, quindi $\max(0, |A|-|B|)\leq|A\setminus B|\leq|A|$

Si può usare per realizzare intersezioni $A\cap B=(A\cup B)\setminus((A\setminus B)\cup(B\setminus A))=A\setminus(A\setminus B)$

Esempio: CF degli impiegati senza persone a carico. In questi casi è più facile trovare al condizione complementata e poi utilizzare la differenza insiemistica (è in questo modo che implementiamo le condizioni negative)
$$Candidati\leftarrow\pi_{CF}(impiegato)\\
NoGood(CF)\leftarrow\pi_{imp}(persona\_a\_carico)\\
Good\leftarrow Candidati\setminus NoGood$$

### Prodotto cartesiano

I due schemi devono essere diversi, se ho collisioni di nomi utilizzo la rinomina per rimuoverle.

Sintassi: $T(A_1,...,A_n,B_1,...,B_n)\leftarrow R(A_1,...,A_n)\times S(B_1,...,B_n)$

Accoppio/concateno ogni tupla di $R$ con ogni tupla di $S$

Ottengo come grado la somma dei gradi e come cardinalità il prodotto delle cardinalità, quindi: $g(T)=g(R)+g(S)$ e $|T|=|R|*|S|$. Se una relazione e vuota anche il prodotto è vuoto.

Da sola non ha molto senso, si usa in combinazione con altre operazioni e così si ottengono operazioni derivate.

Esempio: Trovare l'elenco delle persone a carico degli impiegati di sesso femminile
$$imp\_fem\leftarrow\sigma_{sesso='F'}(impiegato)\\
CF\_imp\_fem\leftarrow\pi_{CF}(imp\_fem)\\
T\leftarrow CF\_imp\_fem\times persona\_a\_carico\\
R\leftarrow\pi_{CF,nome}(\sigma_{CF=imp}(T))$$

Quasi sempre vedremo prodotti cartesiani seguiti da selezione o da selezione e proiezione.
Quindi queste due (composizioni di prodotto, selezione ed eventuale proiezione) sono delle operazioni derivate che troviamo spesso nei linguaggi di interrogazione.

Se vogliamo confrontare tuple di tabelle diverse dobbiamo prima fare il prodotto cartesiano e poi una selezione su questo.

Esempio: Trovare gli impiegati che afferiscono allo stesso dipartimento, sotto forma di coppie di di impiegati, Le coppie vanno ordinate per evitare doppioni del tipo $(verdi,rossi)(rossi,verdi)$
$$impiegato1(CF1,nome1,...)\leftarrow impiegato\\
T\leftarrow impiegato\times impiegato1\\
T1\leftarrow\sigma_{dip=dip1}(T)\\
R\leftarrow\sigma_{CF<CF1}(T1)$$

Prima devo creare una copia della tabella iniziale senza clash di nomi. Adesso posso fare il prodotto cartesiano.
Dopo il prodotto cartesiano seleziono le coppie che mi interessano (quelle di impiegati nello stesso dipartimento)
E posso pulire il risultato selezionando le coppie utili ignorando i doppioni (sfrutto l'ordinamento interno alle coppie)

Esempio: Voglio un elenco di tutti gli impiegati con almeno 2 persone a carico
$$persona\_a\_carico1(imp1,...)\leftarrow persona\_a\_carico\\
T\leftarrow persona\_a\_carico\times persona\_a\_carico1\\
T1\leftarrow\sigma_{imp=imp1\land nome\neq nome1}(T)\\
R(CF)\leftarrow\pi_{imp}(T1)$$

Se volessi fare con almeno 3 persone a carico avrei seguito lo stesso procedimento ma con più copie della persona a carico
$$persona\_a\_carico1(imp1,...)\leftarrow persona\_a\_carico\\
persona\_a\_carico2(imp2,...)\leftarrow persona\_a\_carico\\
T\leftarrow persona\_a\_carico\times persona\_a\_carico1\times persona\_a\_carico2\\
T1\leftarrow\sigma_{imp=imp1\land imp=imp2\land nome\neq nome1\land nome1\neq nome2\land nome\neq nome2}(T)\\
R(CF)\leftarrow\pi_{imp}(T1)$$

Dato che le disuguaglianze non sono transitive devo aggiungere tutte le combinazioni nella selezione, mentre per le uguaglianze vale la proprietà, quindi basta aggiungere un solo controllo.

Se invece che cercare quelli con un numero minimo prestabilito di persone a carico, volessi qualcosa di più complesso, dovrei utilizzare le funzioni aggregate per contare le occorrenze di imp nella tabella persona_a_carico

## Operazioni derivate (dalle operazioni di base)

### Intersezione

Deriva da unione e sottrazione, la abbiamo già vista nella sottrazione e non c'è molto altro.

### Operazioni di Join (fusione)

Mette insieme il prodotto cartesiano e la operazione di selezione che segue

Sintassi: $R\Join_{cond}S = \sigma_{cond}(S\times R)$

Le condizioni di base che si possono usare sono del tipo {attributo1 confronto attributo2}. Spesso le condizioni vengono limitate a congiunzioni di condizioni di base.
Quando il join ha solo una condizione di base si chiama $\varTheta-Join$

Il natural join è un operazione di join in cui la condizione è sottintesa ed è un uguaglianza tra gli attributi omonimi.
Si scrive semplicemente come $A\Join B$.

Se non hanno attributi omonimi otteniamo un semplice prodotto cartesiano. In alcuni testi abbiamo il natural join come operazione di base al posto del prodotto cartesiano, dal momento che quest'ultimo è un caso particolare del natural join.

Se hanno solo attributi omonimi il join naturale è l'intersezione delle due relazioni.

### Divisione

Esempio: Trovare gli impiegati che lavorano a tutti i progetti a cui lavora Mario Rossi.
Se l'impiegato lavora ad alcuni progetti a cui Rossi non lavora va bene comunque, se l'impiegato si perde alcuni dei progetti a cui lavora Rossi non va bene.
"Tutti" è una condizione universale, sono quelle che si basano sul per ogni: Per ogni progetto p, se Rossi lavora a p, allora ogni candidato lavora a p.
Sono condizioni difficili da esprimere in relazionale, mi riconduco a: Per escludere un candidato è suffuciente trovare un progetto a cui lavora Rossi e lui no. Adesso è una condizione esistenziale.

Capiremo come fare dal [secondo esercizio](#esercizio-2)

## Operazioni addizionali

### Semi-Join

Voglio trovare le informazioni disponibili (nella tabella impiegato) sui manager.
Se dovessi riportare solo le informazioni sugli impiegati restituirei la tabella, e se dovessi trovare quelli di un dipartimento fare i una selezione.
In questo caso devo trovare i manager dalla tabella del dipartimento, ma poi le informazioni si ottengono dalla tabella impiegato.

Per fare questo si utilizza l'operazione derivata semijoin (Non c'è il simbolo su markdown, ma se $\Join$ assomiglia a |><|, il semijoin assomiglia a |><, quindi con un lato aperto. In questa sezione userò $\propto$ per indicarlo)

Quindi, se ho $R(r_1,r_1,...,r_n)$ e $S(s_1,s_2,...,s_m)$. Allora $R\propto S=\pi_{r_1,r_2,...,r_n}(R\Join S)$.

È un Join naturale in cui proietto tutti e soli gli attributi di una delle due tabelle, quella dal lato chiuso.

### Join Esterno (Outer Join)

È una variante del join.

Esempio: Vogliamo riportare le informazioni disponibili sugli impiegati (nella tabella impiegato)in più, nel caso dei manager, quelle del dipartimento che gestisco.

Il problema è che la risposta dovrebbe avere due formati diversi. Nel caso dei dei manager avrei un Join con i dipartimenti, nel caso degli impiegati normali avrei una normale selezione della tabella impiegato.

Per fare questo si fa un Join Esterno Sinistro: $R\leftarrow impiegato=\Join_{CF=Manager} dipartimento$.
Questo riporta: per tutti gli impiegati che sono manager, una tupla con anche le informazioni del dipartimento; e per tutti gli altri, una tupla con tutte le informazioni che voglio dalla tabella impiegato, e NULL su tutte le altre.
Se alcune delle tuple dipartimento non hanno un manager (che in questo caso non è possibile) non compaiono nel join.

Il grado di $R$ è la somma dei gradi delle due relazioni. La cardinalità di R è almeno la cardinalità della relazione a sinistra ed al massimo il prodotto delle cardinalità; quindi $|A|\leq|A\Join=B|\leq|A|\times|B|$.

Tipologie di Join esterno:
* Sinistro $=\Join$
  * Include anche le tuple a sinistra non in relazione a destra
* Destro $\Join=$
  * Include anche le tuple a destra non in relazione a sinistra
* Completo $=\Join=$
  * Include anche le tuple non in relazione con tuple dell'altra tabella
  * La cardinalità è come quella dell'unione (in effetti assomiglia ad un unione di relazioni non compatibili)

Capita più di frequende del semijoin. Si può implementare in modo un po' complicato. I linguaggi come SQL lo forniscono già pronto.

### Funzioni aggregate

Sono delle funzioni che eseguono delle determinate operazioni sul contenuto del labase di dati.
In tutte se operazioni che abbiamo visto finora abbiamo solo la possibilità di selezionare dati già presenti nella base, non di calcolarne di nuove.

Operazioni più comuni:
* Count
  * Necessario solo quando occorre contare in modo unbounded
  * Quindi tutti quei casi in cui dobbiamo contare in base ad una costante, non serve, infatti lo abbiamo fatto già diverse volte
* Sum
* Aerage
* ...

Operazioni che possono essere implementate con algebrea relazionale:
* Maximum
* Minimum

#### Esempio

Vogliamo recuperare il numero degl impiegati, gli stipendi massimi e minimi, la media degli stipendi, la somma degli stipendi

$R\leftarrow\mathcal{F}_{Count\space CF,Sum\space stipendio,Avg\space stipendio,Max\space stipendio,Min\space stipendio}(impiegato)$

È uno strumento molto potente, ma il risultato è poco imortante nell'algebrea relazionale, perché produce una tabella con una sola tupla.

### Partizione

Possiamo raggruppare le tuple di una relazione in delle partizioni in base al valore degli attributi, per eseguire le funzioni aggregate in ciascuno di questi e produrre più tuple.

Nei sistemi standard si può usare solo il valore di uno o più attributi, ma in teoria si potrebbero usare anche condizioni più particolari.
Non sono veramente necessarie, ma in caso possiamo produrre una relazione intermedia per produrre un nuovo attributo, ed utilizzare poi la condizione standard.

La notazione prevede di avereaggiungere gli attributi della partizione in apice davanti alla $\mathcal{F}$. Per comodità li scriveremo in apice.

Esempio: Vogliamo contare gli impiegati divisi per dipartimento e sesso, e calcolare la media dei loro stipendi.
$$R\leftarrow\mathcal{F}^{Dipartimento,Sesso}_{Count\space CF,Avg\space stipendio} impiegato$$

Avremo una tupla per ogni classe della partizione.

Count permette anche di contare i valori distinti, scrivendo `COUNT DISTINCT STIPENDIO`, in contrapposizione alla modalità standard che conta tutti gli stipendi `COUNT ALL STIPENDIO` (il `ALL` è sottinteso).
Teoricamente si possono usare anche sulle altre funzioni aggregate, ma non hanno senso.

### Massimo/Minimo

Esempio (esercizio 1 del 8/09/2017): Vogliamo l'elenco degli impiegati che percepiscono lo stipendio massimo

Abbiamo già visto che possiamo trovarli con le funzioni aggregate.
$$T\leftarrow\mathcal{F}_{Max\space stipendio}(impiegato)\\
R\leftarrow\pi_{cf}(\sigma_{Max=Stipendio}(T\Join impiegato))$$

Come lo realizziamo senza?

Il massimo è quello che non ha nessuno più grande, quindi cerchiamo tutti quelli che hanno qualcuno più grande e li escludiamo.
$$Impiegato1(CF1,...)\leftarrow Impiegato\\
NoGood\leftarrow\pi_{CF}(Impiegato\Join_{Stipendio<Stipendio1} Impiegato1)\\
R\leftarrow Impiegato\setminus NoGood$$

Ovviamente, da $Impiegato\setminus NoGood$ possiamo ottenere lo stipendio massimo selezionando una qualsiasi tupla e proiettando lo stipendio.

### Esercizio 1

Trovare gli attori con al più due film con il regista Allen (anche 0).
Trovo tutti gli attori con almeno 3 film con Allen, seleziono tutti gli attori meno questi.

$$FilmAllen\leftarrow\pi_{Film,Attore}(\sigma_{Regista="Allen"}(film)\Join_{CodiceFilm=Film}interpretazione)\\
FilmAllen1(Film1,attore1)\leftarrow FilmAllen(Film,Attore)\\
FilmAllen2(Film2,attore2)\leftarrow FilmAllen(Film,Attore)\\
T\leftarrow FilmAllen\Join_{Attore=Attore1\land Film\neq Film1} FilmAllen1\\
NoGood\leftarrow\pi_{Attore}(T\Join_{Attore=Attore2\land Film\neq Film2\land Film1\neq Film2} FilmAllen2)\\
Candidati\leftarrow\pi_{Attore}(Attore)\\
R\leftarrow Candidati\setminus NoGood$$

### Esercizio 2

Trovare tutti gli attori che hanno recitato a tutti i film di Antonioni (È lo stesso caso della divisione).
È uno dei pochi casi in cui il prodotto cartesiano è esattamente quello di cui ho bisogno.
Il prodotto cartesiano di tutti attori e film di Antonioni mi dà per ogni attore tutte le tuple che dovrei trovare nella relazione perché l'attore partecipi a tutti i film.
Con la differenza trovo quali di queste tuple non sono presenti nella vera relazione.
Tutti gli attori che compaiono in queste tuple non partecipano a tutti i film di Antonioni, posso con una differenza trovare tutti gli attori che non compaiono in queste tuple, quindi che al contrario partecipano a tutti i film.

$$FilmAnto\leftarrow\pi_{CodiceFilm}(\sigma_{Regista="Antonioni"}(film))\\
Requisiti(Film,Attore)\leftarrow FilmAnto\times \pi_{CodiceAttore}(Attore)\\
StatoDiFatto\leftarrow \pi_{Film,Attore}(Interpretazione)\\
NoGood\leftarrow \pi_{Attore}(Requisiti\setminus StatoDiFatto)\\
Candidati\leftarrow\pi_{Attore}(Attore)\\
R\leftarrow Candidati\setminus NoGood$$

Si può usare l'operatore derivato di divisione: $R\leftarrow StatoDiFatto\div FilmAnto$.
Ma il professore non lo vuole all'esame.

### Esercizio 3

Schemi tabelle:
* Studenti(**matricola**, nome, cognome, anno_ins)
* Insegnamenti(**cod_ins**, nome_ins, cod_docente, area, anno_corso)
* Esami(***studente*, *insegnamento***, voto, lode)

Insegnamenti diversi possono avere lo stesso nome (diversi corsi dello stessa materia), e lo stesso docente può insegnare più corsi.
Non tutti gli studenti hanno superato esami, alcuni esami possono non essere stati superati da nessuno studente.

#### 1

Trovare gli studenti che hanno superato solo (condizione universale) esami del primo e secondo anno.

$$NoGood\leftarrow\pi_{studente}(\sigma_{anno\_ins\geq 3}(Insegnamenti\Join_{insegnamento=cod\_ins} Esami))\\
Candidati(studenti)\leftarrow\pi_{matricola}(studenti)\\
R\leftarrow Candidati\setminus NoGood$$

#### 2

Per ogni area di insegnamento, trovare gli insegnamenti con il maggior numero di esami registrati. Senza usare funzioni aggregate quando non serve.

Dobbiamo contare in maniera unbounded, quindi serve una funzione aggregata.

Prima contiamo gli esami, poi cerchiamo il massimo, questo si può fare senza funzioni aggregate.

$$AIS\leftarrow\pi_{area,insegnamento,studente}(Esami\Join_{insegnamento=cod\_ins}Insegnamenti)\\
AINS(area,insegnamento,numero\_esami)\leftarrow\mathcal{F}^{Area,Insegnamento}_{Count\space studente}(AIS)\\
AINS1(area1,insegnamento1,numero\_esami1)\leftarrow AINS\\
NoGood\leftarrow\pi_{area,insegnamento}(AINS\Join_{num\_esami<num\_esami1\land area=area1} AINS1)\\
R\leftarrow\pi_{area,insegnamento}(insegnamenti)\setminus NoGood$$

#### 3

Trovare gli studenti che hanno superato l'esame di un sottoinsieme proprio di quelli superati dallo studente con matricola 152473.
Quindi tutti quelli che ha superato, deve averli superati 152473, ed almeno uno di quelli superati da 152473 non lo deve avere superato.

I candidati sono quelli che hanno superato tutti quelli che ha superato 152473. Da questi escludo quelli che hanno superato alcuni che 152473 non ha superato.

$$Esami52473\pi_{insegnamento}(\sigma_{studente=152473}(Esami))\\
Requisiti(studente,insegnamento)\leftarrow\pi_{matricola}(studenti)\times Esami152473\\
StatoDiFatto\leftarrow\pi_{studente,insegnamento}(Esami)\\
Candidati\leftarrow\pi_{studente}(Requisiti\setminus StatoDiFatto)\\
NoGood\leftarrow\pi_{studente}(StatoDiFatto\setminus Requisiti)\\
R\leftarrow Candidati\setminus NoGood$$

#### 4

Come prima, ma esattamente gli stessi, non un sottoinsieme proprio

I candidati sono tutti gli studenti.
Escludo tutti quelli che non hanno passato esami che 152473 ha passato, poi escludo tutti quelli che hanno passato esami che 152473 non ha passato.

$$Esami152473\pi_{insegnamento}(\sigma_{studente=152473}(Esami))\\
Candidati(studente)\leftarrow\pi_{matricola}(studenti)\\
Requisiti\leftarrow Candidati\times Esami152473\\
StatoDiFatto\leftarrow\pi_{studente,insegnamento}(Esami)\\
NoGood\leftarrow\pi_{studente}(Requisiti\setminus StatoDiFatto)\\
NoGood1\leftarrow\pi_{studente}(StatoDiFatto\setminus Requisiti)\\
R\leftarrow(Candidati\setminus NoGood)\setminus NoGood1$$

## Calcolo relazionale

Ci aiuta a capire sia come è definito il linguaggio SQL, sia perché diciamo che l'algebra relazionale è completa.
Si tratta di linguaggio più dichiarativi dell'algebra relazionale, che invece è molto operativa.

Sono una famiglia di linguaggi dichiarativi (appunto), e sono basati sul calcolo dei predicati del primo ordine. 

Consideriamo solo i due più importanti:
* Calcolo relazionale su domini
* Calcolo relazionale su tuple con dichiarazioni di range (è alla base del linguaggio SQL)

Alcune assunzioni:
* I simboli di predicato corrispondono alle relazioni presenti nella base di dati, non compaiono simboli di funzione (segue dalla prima forma normale, tutti i valori sono atomici).
* Vengono utilizzate prevalentemente formule aperte (con variabili libere, senza quantificatori). Il risultato di un interrogazione è costituito dalle tuple che sostituiti alle variabili libere rendono al formula vera
* Per coerenza useremo la notazione non posizionale (gli attributi sono identificati dai nomi, non la posizione)

### Calcolo relazionale sui domini

Le erpressioni del calcolo relazionale su domini hanno la forma:
$$\{A_1:x_1,...,A_k:x_k|f\}$$

Dove:
* $A_1,...A_k$ sono attributi distinti (possono non comparire nello schema)
* $x_1,...x_k$ sono variabili (assumiamo distinte, ma non necessario)
* $f$ è la formula costruita a partire da formule atomiche utilizzando eventualmente i connettivi booleani ed i quantificatori esistenziali od universali

Le formule atomiche possono essere di due tipi:
* $R(A_1:x_1,...,A_k:x_k)$, dove $R(A_1,...A_k)$ è uno schema di relazione e $x_1,...x_k$ sono variabili
* $x\theta y$ oppure $x\theta c$, dove $\theta$ è un operatore di confronto (=,>,<,...), $x,y$ sono varaibili, e $c$ è una costante

La lista $A_1:x_1,...,A_k:x_k$ è detta lista degli obbietivi. Definisce la forma del risultato

Il valore di verità di una formula è definito nel modo seguente:
* Una formula atomica $R(A_1:x_1,...,A_k:x_k)$ è vera se $x_1,...x_k$ sono una tupla di $R$
* Una formula atomica $x\theta y$ è vera sui valori di $x,y$ che rendono vera la relazione $\theta$
* Una congiunzione/disgiunzione/negazione... (Lo sappiamo già)
* Una formula $\exists xf$ è vera se esiste almeno un elemento del dominio che sostituito a $x$ rende vera $f$
* Una formula $\forall xf$ è vera se esiste ogni elemento del dominio se sostituito a $x$ rende vera $f$
#### Esempio 1

Vogliamo selezionare le tuple della relazione $LavoraA$ contraddistinte da un numero di ore settimanali maggiore di 5.

$$\{
  Imp:i,Progetto:p,OreSettimana:o|\\
  LavoraA(Imp:i,Progetto:p,OreSettimana:o)
  \land o>5
\}$$

#### Esempio 2

Seleziona la copppie impiegato progetto, tali che l'impiegato dedica al progetto un numero di ore settimanali maggiore di 5.

La variabile ore settimanali viene esclusa dal risultato, perché a noi importa che esista, è una chiusura esistenziale.

$$\{
  Imp:i,Progetto:p|\\
  \exists o(LavoraA(Imp:i,Progetto:p,OreSettimana:o)
  \land o>5)
\}$$

L'esistenziale è implicito, quindi si può omettere

#### Esempio 3

Selezionare nome e cognome dei manager

$$\{
  Nome:n,Cognome:c|\\
  Impieagato(Nome:n,Iniziale:i,Cognome:c,CF:f)\\
  \land Dipartimento(...,Manager:f,...)
\}$$

Abbiamo omesso tutti gli esistenziali. Abbiamo imposto l'uguaglianza tra CF e Manager utilizzando la stessa variabile $f$.

#### Esempio 4

Selezionare codice fiscale e sipendio dei supervisori di impiegati che guadagnano più di 40000 euro.

$$\{
  CF:fs,Stipendio:ss|\\
  Impiegato(...,Stipendio:s,Supervisore:fs,...)\\
  \land Impiegato(...,Stipendio:ss,CF:fs,...)\\
  \land s>40000
\}$$

Per confrontare tuple diverse della stessa tabella è sufficente includere più condizioni sullo stesso predicato utilizzando variabili diverse.

#### Esempio 5

Selezioanre il codice fiscale degli impiegati che guadagnano più del loro supervisore.

$$\{
  CF:f|\\
  Impiegato(...,CF:f,Stipendio:s,Supervisore:fs,...)\\
  \land Impiegato(...,Stipendio:ss,CF:fs,...)\\
  \land s>ss
\}$$

Utilizzare variabili diverse per lo stesso attributo permette di confrontare valori dello stesso attributo provenienti da tuple diverse.

#### Esempio 6

Trovare i dipartimenti i cui impiegati guadagnano tutti più di 40000 euro.

$$\{
  DNumero:d|\\
  Dipartimento(DNumero:d,...)\\
  \land\lnot(\exists n(\exists i(...(\exists st(\exists su(\\
    Impiegato(Nome:n,iniziale:i,..,Stipendio:s,Supervisore:su,Dip:d)\\
    \land st\leq 40000
  )))...)))
\}$$

Cerchiamo i numeri di dipartimento per cui **non** esistono tuple di impiegato che abbiano quel numero di dipartimento e stipendio minore od uguale a 40000.
In alternativa possiamo usare il quantificatore universale, che nel calcolo relazionale (a contrario dell'algebra) è consentito.

#### Esempio 7

Facciamo il 6 ma con i quantificatori universali

$$\{
  DNumero:d|\\
  Dipartimento(DNumero:d,...)\\
  \land\forall n(\forall i(...(\forall st(\forall su(\\
    \lnot Impiegato(Nome:n,iniziale:i,..,Stipendio:s,Supervisore:su,Dip:d)\\
    \lor st> 40000
  )))...))
\}$$

Cerchiamo i numeri di dipartimento per cui, per ogni tupla di impiegato, il fatto che numero di dipartimento sia quello selezionato, implica che lo stipendio sia maggiore di 40000.
L'implicazione può essere scritta come uan disgiunzione in cui l'antecedente è stato negato.

#### Potenza e limiti del calcolo sui domini

Richiede un elevato numero di variabili. È un linguaggio molto verboso, quindi questo renderebbe ostico utilizzarlo per accedere realmente a dei database.

Permette di scrivere espressioni che non hanno senso dal punto di vista pratico, ad esempio: $\{A:a,B:b|R(A;a)\land b=b\}$.
Succedono due cose che non vogliamo: la prima è che se il dominio della seconda variabile è infinito abbiamo risultato infinito; la seconda è che se cambia il dominio ma non la base di dati, cambia il risultato.

Le interrogazioni di un linguaggio si dicono indipendenti dal dominio se quando la base di dati non cambia, al variare del dominio il risultato dell'interrogazione non cambia.

Un linguaggio si dice indipendente dal dominio se tutte le sue interrogazioni sono indipendenti dal dominio.

Un linguaggio è indipendente dal dominio se in nessuna interrogazione compaiono riferimenti al dominio.
Risulta chiaro che l'algebra relazionale è indipendente dal dominio. Questo linguaggio di calcolo, invece, fa riferimento al dominio quando utilizza l'esistenziale (anche sottinteso) od il quantificatore universale.

Un altro esempio che mostra che questo linguaggio è dipendente dal dominio è l'espressione di complementazione $\{A_1:x_1|\lnot R(A_1:x_1)\}$. Nell'algebra relazionale non potevamo complementare una relazione.

Due linguaggi si dicono equivalenti se per ogni espressione dell'uno esiste un'espressione dell'altro linguaggio.
Per ogni espressione del calcolo dei domini indipendente dal dominio (escludendo espressioni come le prime due), esiste un'espressione dell'algebra relazionale equivalente e viceversa.
* Proiettare è come quantificare esistenzialmente
* Il Join corrisponde ad una congiunzione
* Le condizioni elementari di selezione corrispondono alle formule atomiche con $\theta$
* Le unioni corrispondono alle disgiunzioni
* le differenze insiemistiche corrispondono alle negazioni (rispettando l'indipendenza)
* I quantificatori universali si possono trasformare in negazioni di esistenziali

La completezza espressiva dell'algebra relazionale segue dalla corrispondenza tra l'algebra relazionale ed il calcolo dei domini, che ha la stessa espressivitò del calcolo predicativo del primo ordine.
Quello che non posso calcolare con l'algebra (le chiusure ricorsive) non le posso fare perché non si possono fare nemmeno nella logica del primo ordine.

### Calcolo su tuple con dichiarazioni di range

È stato proposto come alternativa al calcolo su dominio per ridurre il numero di variabili utilizzate. In questo linguaggio creiamo solo una variabile per ogni relazione ed usiamo la dot notation per indicarne gli attributi.
Assoceremo una struttura ad ogni tupla ed accediamo ai valori di una tupla come attributi della struttura.

Le espressioni del calcolo relazionale su tuple con dichiarazioni di range hanno forma:
$$\{\mathcal{T}|\mathcal{L}|f\}$$

dove:
* $\mathcal{T}$ è la lista degli obbiettivi, con elementi del tipo $Y:x.Z$ dove $Y$ è il nome dell'attributo finale (per la rinomina, si può omettere se non rinominiamo), $x$ è la variabile e $Z$ è il nome originale dell'attributo.
  * Gli attributi $Z$ devono comparire nello schema della relazione
  * $Z$ e $Y$ possono essere liste di attributi, la notazione è compatta, possiamo indicare tutti gli attributi con $x.*$
* $\mathcal{L}$ è la lista (detta range list) degli elementi (detti predicati) della forma $x(R)$ con $x$ variabile e $R$ nome di relazione, che associa ogni variabile ad una relazione (detta range della variabile)
  * Corrisponde alla clausola `FROM` di SQL, per chi è familiare col linguaggio
  * Se vogliamo avere due copie della stessa tabella, basta aggiungere due variabili $x(R),x'(R)$ con la stessa relazione $R$
  * Alcuni predicati possono e
* $f$ è la formula costruita a partire da formule atomiche...
  * Si compone con gli operatori logici come nel caso del calcolo su domini
  * I quantificatori hanno una forma diversa
    * Non sono della forma $\exists x,\forall x$, ma delle forma $\exists x(R),\forall x(R)$
    * $\exists x(R)f$ significa "esiste una tupla $x$ nella relazione $R$ che soddisfa la formula $f$"
  * Le formule atomiche sono diverse

Le formule atomiche sono del tipo:
* $x_1.A_1\theta x_2.A_2$ oppure $x_1.A_1\theta c$ dove $x_1,x_2$ sono variabili che denotano tuple, $X_1.A_1$ denota il valore che assume la tupla $x_1$ sull'attributo $A_1$, e $c$ è una cosatante, e $\theta$ è un operatore di confronto (=,>,<,...)

#### Esempio 1

Selezionare le tuple della relazione LavoraA contraddistinte da un numero di ore settimanali maggiore di 5

$$\{i.*|i(LavoraA)|i.OreSettimana>5\}$$

La dichiarazione delle tuple di valori assegnate alla variabile $i$ appartengono alla relazione LavoraA, la condizione impone che il numero di ore settimanali sia maggiore di 5.
L'asterisco permette di non dovere elencare tutti gli attributi, già così è molto meglio del calcolo su domini.

#### Esempio 2

Selezionare le coppie (impiegato, progetto) tali che l'impiegato dedica al progetto un numero di ore settimanali maggiore di 5.

$$\{i.(Impiegato,Progetto)|i(LavoraA)|i.OreSettimana>5\}$$

#### Esempio 3

Selezionare nome e cognome dei manager

$$\{i(Nome,Cognome)|i(Impiegato),d(Dipartimento)|i.CF=d.Manager\}$$

Anche questa diventa molto compatta. Per fare il join devo indicare un uguaglianza, nel calcolo su domini potevo farlo semplicemente usando la stessa variabile sulle due tuple, però dovevo aggiungere variabili per tutto, quindi no grazie.

#### Esempio 4

Selezionare il codice fiscale e stipendio dei supervisori degli impiegati che guadagnano più di 40000 euro.

$$\{
  CFSup,StipendioSup:i'.(CF,Stipendio)|\\
  i(Impiegato),i'(Impiegato)|\\
  i.Supervisore=i'.CF\land i.stipendio>40000
\}$$

Per rinominare gli attributi basta inserire i nuovi nomi degli attributi prima della variabile.

#### Esempio 5

Selezionare il codice fiscale degli impiegati che guadagnano più del loro supervisore.

$$\{
  i.CF|i(Impiegato),i'(Impiegato)|\\
  i.Supervisore=i'.CF\land i.stipendio>i'.Stipendio
\}$$

#### Esempio 6

Trovare i dipartimenti i cui impiegati guadagnano tutti più di 40000 euro.

$$\{
  d.DNumero|d(Dipartimento)|\\
  \lnot(\exists i(Impiegato)(i.Dip=d.DNumero\\
  \land i.Stipendio\leq40000))
\}$$

In alternativa possiamo anche usare il quantificatore universale

#### Esempio 7 

Trovare i dipartimenti i cui impiegati guadagnano tutti più di 40000 euro usando il quantificatore universale.

$$\{
  d.DNumero|d(Dipartimento)|\\
  \forall i(Impiegato)(\lnot(i.Dip=d.DNumero)\\
  \lor i.Stipendio\geq40000)
\}$$

La compattezza rispetto al calcolo su dominio è evidente.
Le tre componenti del calcolo su tuple con dichiarazioni di range sono le tre componenti di base dell'SQL: le clausole `SELECT`, `FROM`  e `WHERE`.

#### Limiti del calcolo

Il calcolo relazionale su tuple con dichiarazioni di range non permette di esprimere tutte le interrogazioni esprimibili in algebra relazionale.

Non possiamo espreimere relazioni che utilizzano l'operatore di unione, ovvero i cui risultati possono provenire indifferentemente da due relazioni.

Per superare questa limitazione aggiungiamo un operatore di unione esplicito: $\{i.*|i(R_1,R_2)|true\}=R_1\cup R_2$. Questo permette di esprimere unioni "semplici", in cui peschiamo le relazioni dalle tabelle del database. Ma non possiamo farlo sulle tabelle intermedie.

Intersezione e differenza non hanno nessun problema.