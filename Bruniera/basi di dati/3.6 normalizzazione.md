# Normalizzazione e forme normali

Una forma normale è una caratteristica desiderata delle basi di dati relazionali.
Dopo avere tradotto l'ER in relazionale dobbiamo verificare che rispetti le forme normali e portarlo in forma normale. Questo processo si dice normalizzazione.
Le forme normali fanno in modo che la struttura del database facciano rispettare i vincoli del significato della tabella.

| *employee* | salary | *project* | budget | function |
| --- | --- | --- | --- | --- |
| Brown | 20 | mars | 2 | technician |
| Green | 35 | jupiter | 15 | designer |
| Green | 35 | venus | 15 | designer |
| Hoskins | 55 | venus | 15 | manager |
| Hoskins | 55 | jupiter | 15 | consultant |
| Hoskins | 55 | mars | 2 | consultant |
| Moore | 48 | mars | 2 | manager |
| Moore | 48 | venus | 15 | designer |
| Kemp | 48 | venus | 15 | designer |
| Kemp | 48 | jupiter | 15 | manager |

Questa tabella non rispetta le forme normali. Quindi ha una serie di problemi.
La chiave è la coppia impiegato e progetto. Però ci son delle ridondanze. Il salario dipende solo dall'impiegato, non dal progetto. Il budget dipende solo dal progetto, non dall'impiegato.
Inoltre, se un impiegato scompare devo eliminare tutte le sue occorrenze, e lo stesso per i progetti.
E se rimuovo tutti gli impiegati da un progetto, questo scompare, quindi se creo un progetto devo anche assegnare subito impiegati. È limitativo per la gestione.

Il problema in questo caso è che alcuni elementi (non di chiave primaria) sono dipendenti funzionalmente non da tutta la chiave primaria, ma solo da parte di essa.
La strada per risolvere è la scomposizione.

***Dipendenza funzionale***: Data una relazione $r$ con schema $R(X)$ e due sottoinsiemi non vuoti $Y$ e $Z$ degli attributi $X$.
Diciamo che c'è una dipendenza funzionale su $r$ da $Y$ a $Z$ (o, più semplicemente, $Z$ è dipendente da $Y$), e si scrive $Y\rightarrow Z$, se per ogni istanza di $r$ e per ogni coppia di tuple $t_1$ e $t_2$ con gli stessi valori degli attributi $Y$, anche gli attributi $Z$ hanno lo stesso valore.
Non è una cosa che si può dimostrare da alcune istanza, ma dal significato della tabella, quindi tutte le possibili istanze.
Se il conseguente è un sottoinsieme dell'antecedente la dipendenza è sempre vera e si dice banale.

Possiamo sfruttare la nozione di dipendenza funzionale per definire il concetto di superchiave, un sottoinsieme di attributi è una superchiave se tutti gli altri attributi dipendono funzionalmente dall'insieme.
Una superchiave è una chiave se rimuovendo un solo attributo dalla superchiave cadono alcune delle dipendenze.

Nel nostro esempio abbiamo employee$\rightarrow$salary e project$\rightarrow$budget.
Abbiamo anche {employee, project}$\rightarrow$function.

### Assiomi di Armstrong

Supponiamo di avere la relazione con schema $R(A,B,C)$ e le dipendenze esplicite: $A\rightarrow B,B\rightarrow C$. Possiamo assumere che esista anche una terza dipendenza non banale: $A\rightarrow C$. La dipendenza funzionale è transitiva.

Attraverso le dipendenze banali possiamo dimostrare che la dipendenza funzionale è riflessiva, ogni attributo dipende da se stesso.

Si può dimostrare facilmente che con riflessività e transitività se $Y\rightarrow Z$ e $W\subseteq X$, allora $YW\rightarrow ZW$. Questa è detta proprietà dell'aumento.

Le validità di queste proprietà sono dette assiomi di Armstrong e possiamo usarle per ricavare altre dipendenze valide da le altre  dipendenze note.

## Prima forma normale

La abbiamo già accennata, non dice niente tranne che non si possono aggiugnere colonne alle tabelle. Non ci perderemo tempo.

## Boyce-Codd Normal Form BCNF

È uan forma normale che riassume tutte le proprietà di una buona relazione, al contario della prima forma normale che non garantisce niente tranne che non aumentano le colonne.

Una relazione $r$ è in BCNF se ogni dipendenza funzionale non banale tra i suoi attributi contiene la chiave come antecedente.

Anomalie e ridondanze non compaiono in un database con relazioni in questa forma normale.

Iterando il processo di decomposizione che abbiamo utilizzato prima abbiamo la garanzia di arrivare alla forma BCNF.

Purtroppo, quando decomponiamo, vorremmo anche garantire tutte le proprietà e le informazioni che avevamo nella tabella originale. Questa decomposizione non sempre ci riesce e dovremmo controllarlo cercando di recuperare l'informazione iniziale da quelle ricavate.

### Lossless join

| employee | project | branch |
| --- | --- | --- |
| Brown | Mars | Chicago |
| Green | Jupiter | Birmingham |
| Green | Venus | Birmingham |
| Hoskins | Saturn | Birmingham |
| Hoskins | Venus | Birmingham |

La relazione soddisfa le dipendenze employee$\rightarrow$branch e project$\rightarrow$branch

Quindi potrei dividere tra due tabelle in BCNF come:

| project | branch |
| --- | --- |
| Mars | Chicago |
| Jupiter | Birmingham |
| Venus | Birmingham |
| Saturn | Birmingham |

| employee | branch |
| --- | --- |
| Brown | Chicago |
| Green | Birmingham |
| Hoskins | Birmingham |

Andando ad unirle notiamo che si perdono informazioni, non riesco a recuperare la stessa esatta relazione.
Quando posso fondere le tabelle e riottenere le informazioni iniziali si dice che la decomposizione è lossless o che possiede il lossless join.
Chiaramente è indispensabile, sennò non sto più rappresentando la stessa cosa.
Esiste sempre una decomposizione lossless in BCNF

Ci sono delle condizioni sufficienti per garantire la decomposizione lossless:
Supponiamo di scomporre la relazione in **due** relazioni, la scomposizione è lossless se:
* L'unione degli attributi delle tabelle sono gli attributi iniziali
* L'intersezione degli attributi non di chiave è vuota

Quindi possiamo decomporre la relazione come:

| employee | branch |
| --- | --- |
| Brown | Chicago |
| Green | Birmingham |
| Hoskins | Birmingham |


| employee | project |
| --- | --- |
| Brown | Mars |
| Green | Jupiter |
| Green | Venus |
| Hoskins | Saturn |
| Hoskins | Venus |

Notiamo facilmente che il join è lossless e che è in BCNF, ma non rispetta più la dipendenza project$\rightarrow$branch.

### Dipendenze

Purtroppo abbiamo notato che si rischia di perdere informazioni in termini di dipendenze funzionali decomponendo e garantendo solo il lossless join e la forma normale.
Ci serve garantire anche queste.

Consideriamo la seguente relazione che non soddisfa la forma normale (non è quella di prima):

| manager | project | branch |
| --- | --- | --- |
| Brown | Mars | Chicago |
| Green | Jupiter | Birmingham |
| Green | Mars | Birmingham |
| Hoskins | Saturn | Birmingham |
| Hoskins | Venus | Birmingham |

Assumiamo hce siano definte le seguenti dipendenze: manager$\rightarrow$branch {project, branch}$\rightarrow$manager. Ogni progetto ha più responsabili, ma in branch diversi, per ogni branch ogni progetto ha un solo responsabile.

In qualunque modo decompongo non possi mantenere tutte le dipendenze. In questo caso è impossibile.
L'unico modo per risolvere è introdurre forme normali più deboli. Che in questa situazione mi dicono di non decomporre.

## Terza forma normale

Una relazione $r$ è in terza forma normal se per ogni dipendenza funzionale $X\rightarrow Y$ non banale, almeno uno delle seguenti è vera.
* $X$ contiene una chiave $K$ di $r$
* Ogni attributo in $Y$ è conetnuto in almeno una chiave di $r$

Nel nostro esempio le chiavi sono la coppia Project e Branch, oppure la coppia Manager e Project. La prima dipendenza manager$\rightarrow$branch soddisfa la prima delle condizioni. La seconda dipendenza {project, branch}$\rightarrow$manager non soddisfa la prima condizione ma soddista la seconda perché Manager fa parte di una chiave.

Questa forma ha una qualità più bassa di quella garantita da BCNF con lossless join. Ma permette di modellare questi casi senza perdere alcune dipendenze.

### Scomposizione

Quando una relazione non è in terza forma normale (computazionalmente oneroso da verificare), o vogliamo essere sicuri che lo sia senza controllarlo, introduciamo una tabella per ogni dipendenza funzionale.

Consideriamo l'esempio di prima:

| *employee* | salary | *project* | budget | function |
| --- | --- | --- | --- | --- |
| Brown | 20 | mars | 2 | technician |
| Green | 35 | jupiter | 15 | designer |
| Green | 35 | venus | 15 | designer |
| Hoskins | 55 | venus | 15 | manager |
| Hoskins | 55 | jupiter | 15 | consultant |
| Hoskins | 55 | mars | 2 | consultant |
| Moore | 48 | mars | 2 | manager |
| Moore | 48 | venus | 15 | designer |
| Kemp | 48 | venus | 15 | designer |
| Kemp | 48 | jupiter | 15 | manager |

Avevamo le dipendenze:
* employee$\rightarrow$salary
* project$\rightarrow$budget
* {employee, project}$\rightarrow$function.

Quindi per portare la tabella in terza forma normale possiamo semplicemente creare tre tabelle con gli attributi a sinistra delle dipendenze come chiavi, e quelli a destra delle dipendenze come attributi normali.

| *employee* | salary |
| --- | --- |
| Brown | 20 |
| Green | 35 |
| Hoskins | 55 |
| Moore | 48 |
| Kemp | 48 |

| *project* | budget |
| --- | --- |
| mars | 2 |
| jupiter | 15 | 
| venus | 15 | 

| *employee* | *project* | function |
| --- | --- | --- |
| Brown | mars | technician |
| Green | jupiter | designer |
| Green | venus | designer |
| Hoskins | venus | manager |
| Hoskins | jupiter | consultant |
| Hoskins | mars | consultant |
| Moore | mars | manager |
| Moore | venus | designer |
| Kemp | venus | designer |
| Kemp | jupiter | manager |

Può succedere che ottenga due dipendenze che sono uguali, o una contenuta nell'altra, in questo caso elimino una delle due se sono uguali, o la più piccola se sono sottoinsiemi.

Necessario per avere il lossless join è che almeno unadelle tabelle abbia come chiave una chiave della tabella iniziale. Nel nostro caso la terza tabella.
Se nessuna di quelle ottenute rispetta questa condizione, bisogna aggiungere una nuova tabella i cui atttributi sono una chiave della tabella iniziale.
A queto punto abbiamo ottenuto una scomposizione che banalmente rispetta le dipendenze funzionali, rispetta il lossless join, ed è in terza forma normale.

Se applicassimo questa regola alla tabella problematica della BCNF, la seconda dipendenza produrrebbe la stessa tabella iniziale, che in effetti era in terza forma normale.
Quindi si può lasciare così com'è, non ha nessun effetto la scomposizione.

## Seconda forma normale

Non la vediamo, è più debole della terza e anche meno interessante.