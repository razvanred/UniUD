# Problemi ed istanze

Un problema viene definito in modo astratto specificando un insieme di dati in input e le proprietà che la soluzione deve avere per essere corretta.

Sia input che soluzione sono rappresentati da dei parametri che rappresentano oggetti matematici (numeri, grafi, etc).

Esempio:
```
Nel problema TSP abbiamo in input una serie di numeri che indicano il costo dei varia archi.

La soluzione è un circuito hamiltoniano rappresentato dagli indici ordinati dei nodi. E il percorso deve avere il costo totale minimo.
```

Un'istanza è una realizzazione particolare del problema, ottenuto specificando tutti i valori di ogni parametro.

## Tipi di problema

* Problemi di ottimizzazione
  * Le soluzioni hanno associato un costo od un profitto da ottimizzare (costo minimo, profitto massimo)
* Problemi di decisione
  * Non ci sono costi, devo solo verificare che una soluzione esista, in generale trovandone una
  * Se diamo costo 0 alla soluzione e 1 a tutte le altre configurazioni, diventa un problema di ottimizzazione

Se vogliamo essere più rigorosi:
* Un problema di ottimizzazione $\Pi$ è definito da:
  * Un set $I(\Pi)$ di tutte le istanze
  * Una famiglia $S_\Pi=\{S_I:I\in I(\Pi)\}$ di soluzioni ammissibili, dove $S_I$ è il set di soluzioni ammissibili per l'istanza $I$
  * Una funzione obbiettivo $f_\Pi:(S_I\times I(\Pi))\mapsto \R$
  * Il problema generico è data un'istanza, trovare la soluzione che massimizza/minimizza $f$
    * Posso trasformare un problema di massimizzazione in uno di minimizzazione invertendo il segno della funzione
* Un problema di decisione $\Pi$ è definito da:
  * Un set $I(\Pi)$ di tutte le istanze
  * Un sottoinsieme $Yes(\Pi)\subseteq I(\Pi)$ di istanze si
  * Il problema generico è, data un'istanza $I$ verificare se appartiene a $Yes(\Pi)$

## Modellare un problema

Modellare un problema è il primo passo per la soluzione. La parte più difficile è il fatto che il nostro cliente non è un matematico, e bisogna rappresentare un problema reale e non rigoroso in modo matematico e rigoroso. Quasi sempre sotto ci sono dei grafi.

Bisogna ottenere una definizione formale del problema, in particolare identificare l'input e l'output, e l'obbiettivo della nostra soluzione.
In questa fase introduciamo gli oggetti matematici adatti a modellare i dati.

Una soluzione è identificata da un insieme di decisioni che dobbiamo prendere, che possono essere booleane o numeriche.
Definiamo un insieme di variabili che corrispondono alle decisioni, e l'obbiettivo è una funzione di queste variabili.

> Possono esserci più modi di rappresentare le soluzioni, anche se di solito il mondo reale ne suggerisce uno.
> Ad esempio, in TSP potresti, per ogni città, dire "se sei in x vai in y" e rappresentare
> > 1->4, 3->1, 2->3, 4->2
> 
> come
> > 4, 3, 1, 2
> 
> Oppure posso dire che "procedi nell'ordine x y z ..." e rappresentare la soluzione di prima come
> > 4, 2, 3, 1
> 
> Oppure posso indicare quali archi fanno parte del circuito con una matrice di variabili booleane.
> > F, F, F, T\
> > F, F, T, F\
> > T, F, F, F\
> > F, T, F, F
> 
> Oppure ad ogni circuito associo una variabile booleana e setto a true solo quelle corrispondenti alle soluzioni
> > F, F, F, F, F, F, F, F, T, F, F,...

Dopo aver deciso le variabili di input ed output, possiamo iniziare a modellare il problema , elencando i vincoli che le variabili della soluzione devono soddisfare per garantire che rappresentino una soluzione.