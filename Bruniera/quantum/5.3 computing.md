# Computing

Cominciamo a parlare di modelli di calcolo. Abbiamo una matrice unitaria $U$ ed uno stato $\ket\psi$. Una computazione prede lo stato e ci applica la matrice unitaria $U\ket\psi\mapsto\ket{\psi'}$.

$U$ può essere composta da altre matrici unitarie moltiplicate insieme. Se permettessi di usare qualsiasi matrice unitaria non avrei una nozione di complessità perché potrei collassare tutte le matrici in una.

Definiamo un set universale di porte. Un set finito di matrici unitarie $U_1,...,U_n$, tale che ogni matrice $V$ unitaria può essere ottenuta tramite prodotto e composizione tensoriale ($\cdot$ e $\otimes$) delle matrici del set.\
In computazione classica, la sua contro parte sono le famiglie uniformi di circuiti booleani $f:\{1,0\}^m\mapsto\{1,0\}^n$.

> ***Domande***:
> 1. Come definiamo famiglie uniformi di circuiti quantistici?
>    * Serve un set di gates
>    * Cerchiamo di farlo almeno Turing Completo
> 2. Cosa succede ai circuiti classici? (Vogliamo che sia TC quindi deve almeno fare questi)
>    * E la reversibility
>    * Ed il fanout
> 3. Come definiamo la complessità?

## 2

### Invertibilità

Sappiamo che $UU^\dagger=U^\dagger U=id$ e quindi:
$$
U\ket\psi=\ket{\psi'}\Rightarrow U^\dagger\ket{\psi'}=\ket\psi
$$

In altre parole, i circuiti quantistici sono sempre reversibili.

Come mappiamo i circuiti booleani nei circuiti reversibili?\
Trasformiamo ogni funzione $f:\{1,0\}^m\mapsto\{1,0\}^n$ in una funzione:
$$
\begin{aligned}
\tilde f:~&\{1,0\}^m\times\{1,0\}^n&\mapsto&\{1,0\}^m\times\{1,0\}^n\\
&(x,y)&\mapsto&(x,y\oplus f(x))&.
\end{aligned}
$$

Con $x\in\{1,0\}^m$ ed $y\in\{1,0\}^n$.

In $\tilde f$ abbiamo abbastanza bit nell'input e nell'output per mantenere sia input che output della funzione originale $f$.

Osserviamo che $\tilde f\circ\tilde f(x,y)=(x,y\oplus f(x)\oplus f(x))=(x,y)$.

Questo tipo di gate si chiama Toffoli Gate ed è indicato con $U_f$

Quindi possiamo mappare un set universale di gate tradizionali in gate quantistici.

Ad esempio possiamo definire $\tilde\land=U_\land$ tale che:
* $\ket{000}\mapsto\ket{000}$
* $\ket{001}\mapsto\ket{001}$
* $\ket{010}\mapsto\ket{010}$
* $\ket{011}\mapsto\ket{011}$
* $\ket{100}\mapsto\ket{100}$
* $\ket{101}\mapsto\ket{101}$
* $\ket{110}\mapsto\ket{111}$
* $\ket{111}\mapsto\ket{110}$

Quindi otteniamo la matrice:
$$
U_\land=\begin{pmatrix}
1&0&0&0&0&0&0&0\\
0&1&0&0&0&0&0&0\\
0&0&1&0&0&0&0&0\\
0&0&0&1&0&0&0&0\\
0&0&0&0&1&0&0&0\\
0&0&0&0&0&1&0&0\\
0&0&0&0&0&0&0&1\\
0&0&0&0&0&0&1&0
\end{pmatrix}
$$

Che assomiglia ad una identità con le ultime due righe scambiate.

### Fanout

In quantum computing non possiamo avere fanout, il numero di qbit iniziale e finale è sempre lo stesso, al massimo alcuni possono essere collassati durante la computazione.
Con i circuiti classici, invece, possiamo avere una funzione che ha un output più grande dell'input.

Tuttavia, sembra che lo abbiamo già risolto il problema della dimensione insieme all'invertibilità. Visto che input ed output quantistici sono grandi come input ed output classici messi insieme, non c'è fanout.

Invece, abbiamo visto ad inizio corso che non possiamo duplicare i qubit, mentre un gate con fanout può.
Però se invece andiamo a considerare solo input "classici" (quindi qbit che sono sempre $\ket1$ o $\ket0$) il problema non esiste. Facendo i conti risulta che funziona tutto normalmente.

È utile se al posto dell'operatore $U_{copia}$ usiamo l'operatore $CNOT$, che comunque ci servirà dopo.

## 1 come conseguenza di 2

> ***Teorema 1***: I gate unitari su singolo qbit, più il gate $CNOT$, sono universali.

> ***Teorema 2***: Tutti i gate unitari su singolo qbit sono approssimati con precisione arbitraria usando solo gli operatori $H$ e $\frac\pi8$. Se vogliamo anche resistenza agli errori dobbiamo aggiungere il gate $Phase$

Quindi il set:
$$
CNOT=\begin{pmatrix}
1&0&0&0\\
0&1&0&0\\
0&0&0&1\\
0&0&1&0
\end{pmatrix}\\
H=\frac{1}{\sqrt2}\begin{pmatrix}
1&1\\
1&-1
\end{pmatrix}\\
\frac\pi8=\begin{pmatrix}
1&0\\
0&e^{i\frac\pi4}
\end{pmatrix}\\
Phase=S=\begin{pmatrix}
1&0\\
0&i
\end{pmatrix}
$$

È universale.

### Dimostrazione del Teorema 2

I dettagli sono nel libro.

Mettendo insieme $H$ e $\frac\pi8$ possiamo ottenere una rotazione $\alpha$ che è un multiplo irrazionale di $\pi$.

Quindi preso $\gamma\in\R\setminus\mathbb{Q}$, sappiamo che $m\gamma-n$ con $m,n\in\N$ è denso in $[0,1]$. In altre parole, se abbiamo $\gamma$, scelto un numero $x\in[0,1]$ possiamo avvicinarci sempre di più, con tante trasformazioni lineari con coefficienti interi applicate a $\gamma$.

Quindi se riusciamo a trovare questa rotazione irrazionale (e ne basta una sola), possiamo usare semplici trasformazioni lineari per approssimare arbitrariamente bene qualsiasi altra rotazione che vogliamo realizzare.

### DFA quantistici

Con i qbit rappresentiamo gli stati dell'automa (in binario). Per ogni carattere facciamo una matrice $U_a$ che trasforma un ogni stato in un altro stato in base all'automa che dobbiamo realizzare.

Applichiamo in sequenza i gate per i vari simboli della stringa ed alla fine misuriamo i qbit e vediamo in che stato finiamo.

Ci potremmo aspettare di poter realizzare qualsiasi automa con questo framework e riconoscere qualsiasi linguaggio regolare, e forse altri. In realtà no.

Il problema è che i gate non portano in uno stato, ma in una superposizione di stati, ed ad ogni passo facciamo una rotazione irrazionale.

Per il pumping lemma sappiamo che dopo un certo numero di passi torniamo in uno stato già visto, che succederebbe anche per rotazioni razionali. Ma facendo rotazioni irrazionali non possiamo mai tornare in uno stato già visto (altrimenti sarebbe periodico).

Possiamo ottenere matrici che permettano di approssimare con precisione arbitraria gli stati, Ma se la stringa è troppo lunga e dobbiamo applicare troppe rotazioni, questo errore si accumula e finiamo in una superposizione che ha una bassa probabilità di darci lo stato corretto come output.

### Dimostrazione del Teorema 1

Descriviamo gli step (in ordine opposto) per ottenere qualsiasi matrice.

#### Step 6

Ogni gate unitario che opera su $n$ qbit, è il prodotto di gate unitari che operano su solo $2$ qbit. (Si chiamano matrici 2-level unitary).

Esempio: Abbiamo 3 qbit che formano uno stato $\ket\psi$ ed una matrice $U$ $8\times8$ che opera su di loro.

Per ogni due componenti dello stato $\ket\psi$ di indice $i,j\in1,...,8$ possiamo definire una matrice $8\times8$ che operi solo su quei due. Dobbiamo costruire una matrice $U^{i,j}$ che è l'identità tranne nelle componenti $U^{i,j}_{i,i}$ $U^{i,j}_{i,j}$ $U^{i,j}_{j,i}$ $U^{i,j}_{j,j}$, che possono essere calcolate partendo da $U$. Moltiplicando $8*8$ di queste matrici possiamo ottenere la matrice $U$.

#### Step 5

Ogni matrice 2-level unitary può essere realizzata con unitari su singolo qbit e CNOT con $m$ controlli.

Per ciascuna delle 4 componenti diverse dall'identità di una 2-level unitarie, inseriamo una rotazione di alcuni qbit ed una CNOT tra alcuni bit rotati, ed il bit dello stato su cui agisce la componente.

Insieme formano un gate unitario singolo con più controlli.

#### Step 4

Un gate unitario singolo con più controlli può essere realizzato da CNOT e unitari singoli con un solo controllo.

#### Step 3

Un gate unitario con un singolo controllo può essere realizzato con un unitario singolo senza controlli ed una CNOT.

Vediamo come al passo 2.

Otterremo l'equivalente di:

```
-----|--
     |
----[U]-
```

Che equivale alla matrice:
$$
\begin{pmatrix}
Id&0\\
0&U
\end{pmatrix}
$$

#### Step 2

Angoli di eulero. Ogni rotazione singola $U$ è una matrice $2\times2$ che può essere identificata da 3 angoli e può essere ottenuta da 3 matrici di rotazione moltiplicando 3 matrici di rotazioni ed una moltiplicazione per la fase $e^{i\delta}$:

$$
U=R_z(\alpha)\cdot R_y(\beta)\cdot R_x(\gamma)\cdot e^{i\delta}
$$

Come corollario, $U=e^{i\alpha}AXBXC$ dove $ABC=Id$ e $X=\begin{pmatrix}0&1\\1&0\end{pmatrix}$. Si usa in computer grafica.

Come altro corollario, una unitaria controllata singola può essere ottenuta con il circuito:

```
---------|-------|--[S]-
         |       |
----[C]-(+)-[B]-(+)-[A]-
```
e
Dove `[S]` è la fase $\begin{pmatrix}1&0\\0&e^{i\alpha}\end{pmatrix}$.

In questo modo è come applicate la matrice:
$$
\begin{pmatrix}
ABC&0\\
0&AXBXC
\end{pmatrix}\cdot
\begin{pmatrix}
Id&0\\
0&e^{i\alpha}Id
\end{pmatrix}=
\begin{pmatrix}
Id&0\\
0&U
\end{pmatrix}
$$

#### Step 1

Abbiamo unitari singoli e CNOT con cui implementare gli angoli di eulero.