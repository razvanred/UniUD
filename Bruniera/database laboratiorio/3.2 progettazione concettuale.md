# Progettazione concettuale

## Livelli, trasparenza ed astrazione

Programmando si parte da un concetto ad alto livello in linguaggio umano. Si astrae un modello del concetto con cui un modello di calcolo può lavorare. Si produce un programma logico per manipolare il modello concettuale. Il mio programma logico viene tradotto in linguaggio macchina e poi la macchina esegue il mio programma per risolvere il problema ad alto livello.

Le fasi della progettazione corrispondono a queste stesse fasi. La parte della progettazione loconcettuale corrisponde alla seconda. Dobbiamo produrre un modello concettuale dei dati, ma astraendo tutto quello che si trova al di sotto.
Se vogliamo esiste un livello ancora più alto di quello: il view model, che corrisponde a quello che l'utente effettivamente vede del sistema, ad esempio sono le pagine web.

I tre livelli di vista, modello concettuale, e modello fisico, sono tre livelli di astrazione visti da tre attori diversi: utente, progettista e macchina. Ognuno di questi ignora quello che sta sotto e non altera quello che sta sopra.
Se spostiamo la base su un nuovo sistema cambiamo solo i livelli più bassi senza intaccare quelli superiori. Allo stesso modo, i livelli più alti, ignorando quelli sottostanti, non ne subiranno gli effetti.
Possiamo anche cambiare il livello concettuale senza modificare il livello di vista per non intaccare l'esperienza dell'utente finale.

In un sistema ci sono tre tipi di utenti: gli utenti normali, gli utenti esperti ed i progettisti. Noi siamo i progettisti, gli utenti esperti sono quelli che conoscono il linguaggio di interrogazione ed interaggiscono direttamente col database. Gli utenti normali, invece, sono quelli che accedono normalmente al sistema attraverso il livello di vista.