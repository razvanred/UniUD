# Struttura della relazione

Ogni capitolo della relazione deve corrispondere ad una fase dello sviluppo.
Durante il progetto si potrebbe dover tornare a fasi precedenti per rifinire alcuni dettagli che non erano emersi durante la prima esecuzione della fase.

## 1 Analisi

Il primo capitolo deve concentrarsi sull'analisi e la raccolta dei requisiti. Per il progetto la raccolta è già fatta e consiste nel PDF che ci consegna il professore. Dobbiamo occuparci dell'analisi.

Per la raccolta dei requisiti dobbiamo comunicare col cliente e produrre un documento con i dati da memorizzare e le necessità, nonché le operazioni che saranno effettuate sul database e la frequenza con cui si effettuano.

L'analisi si occupa di riarrangiare questo documento per renderlo più schematico e leggibili.

## 2 Progettazione concettuale

La fase successiva è la fase di progettazione concettuale vera e propria. Si parte da tutti i documenti e le necessità, e si produce uno schema ER che rimuove tutte (o quasi) le ambiguità delle specifiche.
Nella fase di progettazione logica un ipotetico team (nel nostro caso, sempre noi) riceverà l'ER e dovra produrre lo schema logico.

Nella fase di progettazione concettuale non possiamo fare ipotesi sulla successiva implementazione, non possiamo nemmeno fare riferimento al modello che useremo (che sarà il relazionale) nella fase successiva. Tanto meno possiamo parlare di query.

## 3 Progettazione logica

La fase di progettazione logica inizia con una ristrutturazione del modello ER per renderlo esprimibilie nel relazionale.
Dobbiamo eliminare tutte le reneralizzazioni e le relazioni che sono solo esprimibili nel concettuale, ma senza perdere le informazioni che portano.

A questo punto possiamo tradurre lo schema ristrutturato in un relazionale.
Questa sottofase è molto automatizzabile, non dobbiamo inventare niente, dobbiamo solo applicare le regole. La fase di progettazione concettuale è quella dove si doveva inventare come memorizzare i dati.

A questo punto sappiamo che utilizziamo un relazionale e ristrutturiamo di conseguenza, ma astraiamo i dettagli sull'implementazione fisica.

## 4 Progettazione fisica

Anche in questo caso ignoriamo come sono memorizzati fisicamente i dati, come ignoriamo dettagli del filesystem e l'hardware.

Quello che progetterermo, invece, saranno gli indici da utilizzare e di che tipo sarannò. Per migliorare le prestazioni.

Non andremo ad interferire oltre sulla parte fisica del database.

## 5 Implementazione delle operazioni

Bisogna popolare la base di dati (anche in modo automatizzato), definire alcuni dei trigger emersi dalla progettazione, definire alcune query significative.

## 6 Analisi dei dati in R

Lancerermo delle query attraverso uno script in R per eseguire delle statistiche.