# Definizioni e rusultati di base

**definizione** (classi in tempo): Un linguaggio $L\subseteq\Sigma^*$ è deciso da una k-MdT $M$ se per ogni $x\in\Sigma^*$ vale che:
* Se $x\in L$ allora $M$ con input $x$ termina nello stato $yes$, ($M(x)=yes$)
* Se $x\notin L$ allora $M$ con input $x$ termina nello stato $no$, ($M(x)=no$)

Se $L\subseteq\Sigma^*$ è deciso da una k-MdT $M$ e $M$ opera in tempo $f(n)$, allora $L\in TIME(f(n))$.

**definizione**: $TIME(f(n))$ è una *classe di complessità in tempo*. Rappresenta l'insieme di linguaggi (o, equivalentemente, di insiemi) che possono essere decisi (dunque insiemi ricosrivi) in tempo limitato da una funzione nota a priori.
Non dipende dal numero di nastri

**teorema**: Se $M$ è una k-MdT che opera in tempo $f(n)$, possiamo costruire una 1-MdT $M'$ equivalente che opera in tempo $O(nf(n)+f(n)^2)$ (tempo quadratico rispetto al tempo $f(n)$, ma almeno $n$). Si dice che l'aggravio (o, viceversa lo speed-up) è *quadratico*.

Il seguente teorema giustifica l'utilizzo della notazione asintotica O-grande per la caratterizzazione delle classi di complessità, mostrando come le "costanti" non contino.

**teorema** (speed-up theorem): Sia $L\in TIME(f(n))$. Allora: $\forall\epsilon>0~L\in TIME(\epsilon f(n)+n+2+\frac\epsilon6n)$

Idea: $\Sigma=\{\triangleright,\$,0,1\}\rightarrow\Sigma^2=\{\triangleright,\$,0(00),1(01),2(10),3(11)\}\rightarrow\Sigma^3=\{\triangleright,\$,0(000),1(001),2(...),3,4,5,6,7\}\rightarrow...$. Aumentando le cifre posso simulare il fare più passaggi in una volta sola, è l'equivalente dell'aumentare i "bit" dell'architettura di un computer moderno. In questo modo posso eliminare le costanti aumentando la dimensione dell'alfabeto

**definizione**: RAM è un modello di calcolo ad accesso diretto in memoria. Una sorta di assembly elementare.

**teorema**: Sia $L\in TIME(f(n))$. Allora esiste un programma RAM che calcola la funzione caratteristica di $L$ in tempo $O(n+f(n))$.
Sia $P$ un programma RAM che calcola la funzione $\phi$ in tempo $f(n)\geq n$. Allora esiste una 7-MdT che calcola $\phi$ in tempo $O(f(n)^3)$.

Idea: Per la prima parte, qualsiasi cosa so fare con una MdT posso farla circa uguale che una RAM, casomai meglio. Per la seconda, simuliamo una RAM su una MdT, utilizzaremo: un nastro per l'input, uno per l'output, uno per la memoria, due per gli operandi, uno per i registri ed uno per il program counter. In questo modo l'aggravio è "solo" cubico, non è esponenziale ma solo polinomiale. Le macchine moderne sono delle RAM, quindi questo teorema vale anche per queste.

**tesi** (di Church Computazionale): Da questo risultato otteniamo che: i formalismi (riagionevoli) per il calcolo sono equivalenti per lo studio della teoria della complessità a meno di un fattore polinomiale.

Possiamo ragionare con il formalismo che ci aggrada.

---

$$P=\bigcup\limits_{k\geq0}TIME(n^k)$$
$$EXPTIME=\bigcup\limits_{k\geq0}TIME(2^{(n^k)})$$

Sono gli insiemi di tutte le classi di funzioni polinomiali e di tutte le classi di funzioni esponenziali (si osserva che $EXPTIME$ contiene anche $2^n,3^n,4^n,...$, ad esempio $8^n=(2^3)^n=2^{3n}\leq2^{n^2}$ con $n>2$)

Si può dimostrare (facilmente) che $P\subseteq EXPTIME$

## Non-Determinismo

Vogliamo portare l'idea del non determinismo degli automi (che dato uno stato ed un simbolo potevano passare ad uno stato od ad un altro) alle Macchine di Turing

Perché dovremmo usare le MdT e non un modello ad alto livello nonostante la tesi di Church computazionale? Perché è più simile ad un NFA.

**definizione**: Una 1-MdT $M=\langle W,\Sigma,q_0,P\rangle$ è non deterministrica (ND-MdT) se $P$ è una relazione: $P\subseteq(Q\times\Sigma)\times((Q\cup\{h,yes,no\})\times\Sigma\times\{L,R,F\})$.

////////////

Associa alcune coppie di stati e simboli ad un insieme di triple di stati successivi (inclusi terminazione, si e no,), simboli stampati e movimenti. Similmente a come la funzione di transizione di un NFA associava ogni coppia di stato e simbolo a un insieme di stati successivi.

Si comporta quasi come una MDT. Ma, similmente ad un NFA, la funzione di transizione propone più possibili scelte durante la computazione, creando, per ogni input, un "albero di scelte" che ha come radice l'istantanea iniziale, e come foglie le possibili istantanee finali (computazioni non deterministiche).

Non possiamo simulare questa computazione su una MdT semplicemente come facevamo con NFA e DFA, neanche usando tecniche come la computazione dove-tail, perché ad ogni scelta il nastro viene modificato in modo diverso, non si tratta solamente di passare a stati differenti. Servirebbero nuove macchine per ogni livello, e crescono esponenzialmente rispetto alle possibili opzioni per ogni scelta.

---

Ricordiamo che per gli NFA una stringa era accettata se almeno una delle possibili computazioni la accettava, e non la accettava solo se nessuna computazione la accettava.

Allo stesso modo una ND-MdT scritta per ragionare su un certo linguaggio, termina su $yes$ se almeno una delle computazioni termina su $yes$, a quel punto non serve completare le altre computazioni.

**definizione**: Un linguaggio $L\subseteq\Sigma^*$ è deciso da una ND-MdT $M$ se per ogni $x\in\Sigma^*$:
* Se $x\in L$ allora esiste una computazione non deterministica tale che: $(q_0,\epsilon,\triangleright,x)\rightarrow(yes,u,s,v)$
* Se $x\notin L$, allora non esiste una computazione non deterministica tale che: $(q_0,\epsilon,\triangleright,x)\rightarrow(yes,u,s,v)$

Si noti la grande assimmetria tra $x\in L$ e $x\notin L$. Quando $x\notin L$ tutte le computazioni potrebbero anche non terminare. Xon la sola definizione sopra il linguaggio $L$ è semideciso

**definizione**: Una ND-MdT opera in tempo $f(n)$ se ogni computazione non deterministica sull'input $x$ ha al più lunghezza $f(|x|)$.

Se una ND-MdT $M$ che opera in tempo $f(n)$ decide un linguaggio $L\subseteq\Sigma^*$, allora siamo in grado anche di stabilire in modo effettivo se $x\notin L$.

**definizione**: Se un linguaggio $L\subseteq\Sigma^*$ è deciso da una ND-MdT $M$ che opera in tempo $f(n)$, allora $L\in NTIME(f(n))$.

---

$$NP=\bigcup\limits_{k\geq0}NTIME(n^k)$$
$$NEXPTIME=\bigcup\limits_{k\geq0}NTIME(2^{(n^k)})$$

La classe $NP$ è la classe dei linguaggi *non deterministicamente polinomiale*, (non è "non polinomiale"), ovvero i linguaggi decisi da una macchina che opera in tempo non deterministicamente polinomiale. Similmente la classe $NEXPTIME$ è la classe dei linguaggi che sono decisi da una macchina che opera in tempo non deterministicamente esponenziale.

**lemma**: $P\subseteq NP$

È solo così oppure $P=NP$? Non lo sappiamo, fa parte dei "Millennium problems". Per dimostrarlo bisogna dimostrare che un problema carratteristico di $NP$ (detti NP-completi) è calcolabile da una macchina deterministica (o viceversa che non è risolvibile).