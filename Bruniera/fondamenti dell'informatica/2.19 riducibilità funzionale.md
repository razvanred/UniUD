# Riducibilità Funzionale

Vogliamo introdurre una relazione tra sottoinsiemi di numeri naturali che li ordini in termini di "difficolta di calcolo", ad esempio un insieme r.e. è più difficile da calcolare si uno ricorsivo.

Questa relazione non ha a che fare con l'inclusione, si nota facilmente perché $\emptyset$ e $\N$ sono i sottoinsiemi più facili da calcolare, ma il primo è incluso da tutti e l'altro include tutti gli altri; quindi se fosse vero che se $A\subseteq B\Rightarrow(A$ è più facile/difficile di $B)$ (o viceversa) non potrebbero esistere insiemi r.e.

I due insiemi $\{x:\varphi_x(3)=2\}$ e $\{x:\varphi_x(2)=3\}$ sono intuitivamente equivalenti come difficoltà, mentre $\{x:\forall y>x~\varphi_x(y)=4\}$ è più difficile perché bisogna provare la funzione per infiniti valori e non uno solo. Stiamo cercando un modo formale per definire questa relazione.

**definizione**: Siano $A,B\subseteq\N$. $A$ si dice *(funzionalmente) riducibile* a $B$ ($A\preceq B$) se esiste una funzione totale ricorsiva $f$ tale che per ogni $x\in\N$ $x\in A\Leftrightarrow f(X)\in B$.

Quindi:
* $x\in A \Rightarrow f(x)\in B$
* $x\notin A \Rightarrow f(x)\notin B$

Nel caso $A\preceq B$ con funzione ricorsiva $f$ diremo che che $A$ si riduce a $B$ via $f$. L'ordine $A\preceq B$ fa pensare che $A$ non è più difficile di $B$.

**N.B.**: $B$ e l'immagine di $A$ per $f$ non devono essere per forza lo stesso insieme. Se tutti gli elementi di $A$ mandassero allo stesso elemento di $B$ e tutti gli elementi non in $A$ allo stesso non in $B$ la funzione sarebbe valida comunque. (non serve che sia ne iniettiva ne suriettiva)

## Proprietà

Proprietà delle relazioni:
* La proprietà riflessiva è valida
  * $A\preceq A$ via $id$
* La proprietà transitiva è valida
  * Se $A\preceq B$ via $f$ e $B\preceq C$ via $g$, allora $A\preceq C$ via $f\bullet g$
* La proprietà di simmetria non è valida
  * $A\preceq B$ non implica $B\preceq A$ (lo vedremo più avanti)
* La propriatà antisimmetrica non e valida
  * $A\preceq B$ e $B\preceq A$ non implicano $A=B$
  * I due insiemi $\{x:\varphi_x(0)=2\}$ e $\{x:\varphi_x(0)=3\}$ sono ognuno riducibile all'altro, ma non hanno elementi in comune
  * Introdurremo più avanti un'altra relazione di equivalenza $\equiv$

**N.B.**: La riducibilità funzionale non è una relazione d'ordine ma di pre-ordine.

---

Siano $A,B\subseteq\N$. $A\preceq B$ sse $\overline A\preceq\overline B$. Si dimostra banalmente da $x\notin A \Rightarrow f(x)\notin B$

---

Se $A\preceq B$ e $B$ è ricorsivo, allora $A$ è ricorsivo. Similmente, se $A\preceq B$ e $B$ è r.e., allora $A$ è r.e. ($A$ eredita le proprietà "positive" di $B$).
Se $A\preceq B$ e $A$ *non* è ricorsivo, allora $B$ *non* può essere ricorsivo. Similmente, se $A\preceq B$ e $A$ *non* è r.e., allora $A$ *non* può essere r.e. ($B$ eredita le proprietà "negative" di $A$).
Se riusciamo a ridurre il problema dell'appartenenza ad $A$, al problema dell'appartenenza a $B$, e di $B$ so già qualcosa, allora posso fare delle assunzioni su $A$

### Esempio: $K$ e $\overline K$

$\overline K\preceq K$ non è possibile perché $K$ è r.e. e $\overline K$ no.

$K\preceq\overline K$ non è possibile perché: se $K\preceq\overline K$ fosse vero, allora  sarebbe vero anche $\overline K\preceq\overline{\overline K}$ e quindi $\overline K\preceq K$, che abbiamo gia dimostrato essere falso

I due insiemi non sono confrontabili perché la relazione non è totale: dati due insiemi non è detto che uno sia riducibile all'altro, ne che uno solo dei due possa essere ridotto all'altro

---

**teorema**: Sia $A$ un insieme. $\N\preceq A$ sse $A\neq\emptyset$. 

**dimostrazione $\Leftarrow$**: Se $A\neq\emptyset$, allora esiste un $a\in A$. Quindi esiste la funzione costante $f(x)=a$, e $\N\preceq A$ via $f$

**dimostrazione $\Rightarrow$**: Se $\N\preceq A$, allora esiste $f$ ricorsiva totale tale che:
* $x\in\N\Rightarrow f(x)\in A$
* $x\notin\N\Rightarrow f(x)\notin A$

Per assurdo, Se $A$ fosse vuoto $f(x)\in A$ sarebbe sempre falso, quindi anche $x\in\N$ sarebbe sempre falso, ma è sempre vero, quindi $A$ non è vuoto

**teorema**: Sia $A$ un insieme. $\emptyset\preceq A$ sse $A\neq\N$.

**dimostrazione $\Leftarrow$**: Se $A\neq\N$, allora esiste un $b\in\N\setminus A$.  Quindi esiste la funzione costante $f(x)=b$, e $\emptyset\preceq A$ via $f$

**dimostrazione $\Rightarrow$**: Se $\emptyset\preceq\N$, allora esiste $f$ tale che:
* $x\in\emptyset\Rightarrow f(x)\in A$
* $x\notin\emptyset\Rightarrow f(x)\notin A$

Per assurdo, Se $A=\N$ allora $f(x)\notin A$ sarebbe sempre falso, quindi anche $x\notin\emptyset$ sarebbe sempre falso, ma è sempre vero, quindi $A\neq\N$

---

Nel nostro preordine, gli insiemi $\N$ ed $\emptyset$ sono "minori" di tutti gli altri insiemi, e non sono confrontabili tra di loro. Sono due punti minimali, estremi inferiori, della relazione. Questi due insiemi sono detti *ricorsivi banali*.

**teorema**: Sia $A$ un insieme ricorsivo. Sia $B$ un insieme tale che $\emptyset\neq B\neq\N$. Allora $A\preceq B$.

In pratica, i ricorsivi sono minori di ogni altro insieme, ma non dei due insiemi banali. Di conseguenza niente potrebbe essere minore dei banali (tranne se stessi)

**dimostrazione**: 

Sia $B$ non banale, allora:
* $\exists a\in B$
* $\exists b\notin B$

Sia $A$ ricorsivo. Allora $\exists f_A$ totale, tale che:
* $f_A(x)=$
  * $1$ se $x\in A$
  * $0$ se $x\notin A$

Allora, sia $f$ tale che:
* $f(x)=$
  * $a$ se $f_A(x)=1$
  * $b$ se $f_A(x)=0$

Quindi $A\preceq B$ via $f$

La funzione di decisione $f_A$ esiste solo per gli insiemi ricorsivi, quelli r.e. hanno una funzione di semidecisione, quindi solo per i ricorsivi posso fare questa dimostrazione.

---

Sia $A$ un insieme r.e. Allora $A\preceq K$. $K$ è, quindi, un insieme particolare (più bello, per noi) che è più difficile di tutti gli altri r.e.

$A$ è r.e., quindi esiste una funzione semicaratteristica $f_A$. 

Sia:
* $\psi(x,y)=$
  * $0$ se $f_A(x)=1$
  * $\uparrow$ altrimenti

$\psi(x,y)$ è calcolabile. Per il teorema SMN esiste $g$ ricorsiva totale tale che $\forall x,y~\psi(x,y)=\varphi_{g(x)}(y)$ 

Quindi se $x\in A$ allora, per ogni $y$, $\varphi_{g(x)}(y)=0$. $\varphi_{g(x)}$ è la funzione $0$ e restituisce $0$ per qualsiasi valore di $y$, anche $g(x)$. Quindi $g(x)\in K$

Se $x\notin A$ allora, per ogni $y$, $\varphi_{g(x)}(y)\uparrow$. $\varphi_{g(x)}$ è la funzione indefinita per qualsiasi valore, anche per $g(x)$. Quindi $g(x)\notin K$

---

### Esempio $\{x\in\N:\varphi_x(2)=3\}$ e $\{x\in\N:\varphi_x(3)=2\}$

$$A=\{x\in\N:\varphi_x(2)=3\}$$
$$B=\{x\in\N:\varphi_x(3)=2\}$$

Studiamo i due insiemi:
1. Non sono disgiunti
   * Una funzione primitiva totale che ritorna 3 se l'input è pari e 2 se è dispari appartiene ad entrambi gli insiemi
2. Non sono uguali
   * La funzione costante $c^3$ appartiene ad $A$ ma non a $B$
3. Sono r.e.
   * $f_A(x)$
     * $1$ se $M_x(2)=3$
     * $\uparrow$ altrimenti
   * $f_B(x)$
     * $1$ se $M_x(3)=2$
     * $\uparrow$ altrimenti
4. Non sono ricorsivi. 
   * $\overline A$ non è r.e.
   * $\overline B$ non è r.e.

Definiamo: 
* $\psi(a,b)$
  * $2$ se $a\in A$
  * $\uparrow$ altrimenti

Per il teorema SMN $\exists g:\psi(a,b)=\varphi_{g(a)}(b)$. Se $a\in A$

Se $a\in A$ allora $\varphi_{g(a)}(3)=2$, quindi $g(a)\in B$. Altrimenti $\varphi_{g(a)}(3)\uparrow$ e $g(a)\notin B$

Quindi $A\preceq B$. Notiamo che la stessa dimostrazione può essere usata per dimostrare $B\preceq A$

## Conclusioni

* Per $\preceq$ valgono solo le proprietà transitiva e riflessiva.
* È solo un preordine, non un ordine. 
* Non è totale.
* Ha due punti minimi che sono i ricorsivi banali $\emptyset$ e $\N$
* Ha un r.e. massimale che è $K$
* Tutti gli insiemi ricorsivi non banali sono equivalenti

