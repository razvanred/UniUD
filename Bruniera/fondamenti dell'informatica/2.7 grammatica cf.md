# Grammatica CF (context free)

Una grammatica libera dal contesto (cf) è una quadrupla $G=\langle V, T, P, S\rangle$, tale che
* $V$ è un'insieme finito di variabili (simboli *non terminali*, che possono essere riscritti)
* $T$ è un'insieme finito di simboli *terminali*, che non possono essere descritti ($V\cap T=\emptyset$)
* $P$ è un insieme finito di regole di riscrittura dette *produzioni*; ogni produzione è della forma $A\rightarrow\alpha$ (oppure come la coppia $\langle A,\alpha\rangle\in V\times(V\cup T)$) in cui
  * $A\in V$ è una variabile
  * $\alpha\in(V\cup T)^*$ 
* $S$ è una variabile speciale detta *simbolo iniziale*

#### Esempio

Grammatica che genera espressioni booleane

$G=\langle\{E\},\{or,and,not,(,),0,1\},P,E\rangle$
* $P$:
  * $E\rightarrow0$
  * $E\rightarrow1$
  * $E\rightarrow(E~or~E)$
  * $E\rightarrow(E~and~E)$
  * $E\rightarrow(not~E)$

Libera dal contesto significa che per ogni $E$ che trovo nella stringa posso applicare qualunque delle regole in $P$ indipendentemente dal contesto in cui si trova (in genere i linguaggi di programmazione non sono liberi, ad esempio quello che posso e non posso scrivere in una riga può dipendere da come è stata dichiarata in precedenza una variabile)

---

Data $G=\langle V, T, P, S\rangle$, definiremo le relazioni $\Rightarrow^g,\Rightarrow^g_i,\Rightarrow^g_*\subseteq(V\cup T)^*\times(V\cup T)^*$ nel seguente modo:
* Se $A\rightarrow\beta\in P$ e $\alpha,\gamma\in(V\cup T)^*$, allora $\alpha A\gamma\Rightarrow^G\alpha\beta\gamma$
* Se $\alpha_1,...,\alpha_i\in(V\cup T)^*,i\geq1$ e $\bigwedge\limits^{i-1}_{k=1}\alpha_j\Rightarrow^G\alpha_{j+1}$, allora $\alpha_1\Rightarrow^G_i\alpha_m$. In questo caso diremo che da $\alpha_1$ deriva $\alpha_m$ in $i$ passi. Per ogni $\alpha$, diremo anche che $\alpha\Rightarrow^G_0\alpha$
* Se esiste $i$ tale per cui $\alpha\Rightarrow^G_i\beta$, allora $\alpha\Rightarrow^G_*\beta$. Diremo quindi che da $\alpha$ deriva $\beta$

## Linguaggio generato

Il *linguaggio generato da $G$* è: $L(G)=\{w\in T^*:S\Rightarrow^g_*w\}$

L è un linguaggio libero dal contesto se esiste una grammatica CF tale che $L=L(G)$. Due grammatiche $G_1$ e $G_2$sono equivalenti sse $L(G_1)=L(G_2)$

I linguaggi liberi dal contesto non sono linguaggi regolari: è possibile generare con una grammatica libera dal contesto linguaggi che non sono generabili da un DFA (es: $L=\{0^n1^n=n\in\N\}$); non è detto che tutti i linguaggi regolari siano liberi dal contesto (è così, lo vedremo più avanti).

## Alberi di derivazione

Sia $G=\langle V, T, P, S\rangle$ una grammatica CF. Un albero è un *albero di derivazione* (parse tree) per $G$ se:
1. per ogni vertice ha una etichetta presa presa tra $V\cup T\cup\{\varepsilon\}$
2. l'etichetta della radice appartiene a $V$
3. ogni vertice interno ha etichetta appartenente a $V$
4. se un vertice $n$ è etichettato con $A$ e $n_1,...n_k$ sono (in ordine) i vertici figli di $A$ etichettati con $X_1,...,X_k$ allora $A\rightarrow X_1...X_k\in P$
5. se un vertice $n$ ha etichetta $\varepsilon$, allora $n$ è uan foglia ed è l'unico figlio di suo padre

Diremo che un albero descrive uan stringa $\alpha\in(V\cup T)^*$ se $\alpha$ è proprio la stringa che possiamo leggere dalle etichette delle foglie da sinistra a destra

**teorema**: Sia $G=\langle V, T, P, S\rangle$ una grammatica CF. Allora $S\Rightarrow^G_*\alpha$ se e solo se esiste un albero di derivazione con radice etichettata $S$ per $G$ che descrive $\alpha$

Una grammatica CF tale per cui esiste una parola con più di un albero di derivazione con radice etichettata $S$ è detta ambigua

Esistono dei linguaggi CF *inerentemente ambigui* per cui non esistono grammatiche CF non ambigue (es: $L=\{a^nb^nc^md^m:n\geq1,m\geq1\}\cup\{a^nb^mc^md^n:n\geq1,m\geq1\}$)

## Semplificazione delle grammatiche

Mostreremo che ogni linguaggio $L$ CF può essere generato da una grammatica $G$ con le seguenti proprietà:
1. ogni variabile ed ogni simbolo terminal di $G$ compaiono in almeno una derivazione di qualche parola di $L$
2. non ci sono produzioni della forma $A\rightarrow B$ con $A$ e $B$ variabili.

Se inoltre $\varepsilon\notin L$ non avremo produzioni $A\rightarrow\varepsilon$; sempre sotto tale ipotesi potremo richiedere che:
* ogni produzione sia della forma $A\rightarrow BC$ o $A\rightarrow a$ (forma di Chomsky)
* ogni produzione sia della forma $a\rightarrow a\alpha$ dove $\alpha$ è una stringa di variabili (forma di Greibach)

### 1) Eliminazione dei simboli inutili

Sia $G=\langle V,T,P,S\rangle$ una grammatica CF. Un simbolo $X\in V\cup T$ è utile se esiste una derivazione $S\Rightarrow^G_*\alpha X\beta\Rightarrow^G_*w$. Altrimenti si dice inutile. Il problema di eliminare i simboli inutili è un problema di raggiungibilità in un grafo (reachability)

**lemma 1**: Data $G=\langle V,T,P,S\rangle$ CF, tale che $L(G)\neq\emptyset$, si può calcolare in modo effettivo una grammatica equivalente $G'=\langle V',T,P',S\rangle$ tale che per ogni $A\in V'$ esiste $w\in T^*$ tale che  $A\Rightarrow^G_*w$
* Trovo $S_0=\{A\in V:A\rightarrow w\in P,w\in T^*\}$ l'insieme di tutte le variabili $A$ che producono con un solo passaggio una stringa $w$ di terminali
* Trovo $S_1=\{A\in V\:A\rightarrow\alpha\in P,\alpha\in(T\cup S_0)^*\}$ l'insieme di tutte le variabili che producono con un solo passaggio una stringa composta da terminali in $T$ e variabili in $S_0$. Tutte queste variabili possono produrre una stringa di terminali in al più 2 passaggi
* Trovo $S_2$ definito come il precedente (ma su $S_1$ e non su $S_0$), insieme delle variabili che possono produrre una stringa di terminali in al più 3 passaggi
* ...

Questi passaggi teoricamente possono essere applicati all'infinito, ma l'insieme delle variabii è finito da cui pesco è finito. Alla fine, ha senso iterare solo finche il passaggio aggiunge più variabili del precedente, se non vengono aggiunte i passaggi successivi non possono aggiungerne, sarebbero uguali al precedente; questa situazione è detta *punto fisso*. In generale non ha senso ripetere più volte della cardinalita di $V$, perché anche se venisse aggiunta una sola variabile ad ogni iterazione, dopo $|V|$ iterazioni sono finite la variabili da aggiungere.

L'insieme $S_{|V|}$ conterrà solo le variabili utili. Se tra queste non trovo $S$ vuoldire che è inutile e quindi il linguaggio $L(G)$ è vuoto.

**lemma 2**: Data $G=\langle V,T,P,S\rangle$ CF, si può calcolare in modo effettivo una grammatica equivalente $G'=\langle V',T',P',S'\rangle$ tale che per ogni $X\in V'\cup T'$ esistono $\alpha$ e $\beta$ in $(V'\cup T')^*$ tali che  $S\Rightarrow^G_*\alpha X\beta$
* $S_0=\{S\}$ insieme dei simboli che si raggingono da $S$ in 0 passaggi (solo $S$)
* $S_1=\{X_i:S\Rightarrow X_1...X_n\in P\}$ insieme dei simboli che si raggiungono in un passaggo da $S$
* $S_2=\{X_i:A\Rightarrow X_1...X_n\in P,A\in S_1\}$ insieme dei simboli che si raggiungono con un passaggio dalle varaibili in $S_1$, cioè che si raggiungono con 2 passaggi da $S$
* ...

Per la terminazione di questo algoritmo vale lo stesso sistema del lemma 1, ci si ferma al punto fisso. L'insieme $S_{|V|}$ conterrà solo i simboli raggiungibili da $S$

**teorema**: Ogni linguaggio CF non vuoto è generato da una grammatica CF priva di simboli inutili.

Questa grammatica si può trovare applicando i due algoritmi precedenti per escludere tutte le variabili che non portano ad una stringa di terminali, e in seguito eliminare i simboli che non sono raggiungibili da $S$.

Si osservi che utilizzando i due algoritmi siamo in grado di stabilire se $L(G)=\emptyset$

### 2) Eliminazioni delle $\varepsilon$-produzioni

Le $\varepsilon$-produzioni sono un problema perché ci imprediscono di ricavare il parse tree. Quindi le eliminiamo; se proprio $\varepsilon\in L(G)$ come eccezzione aggiungeremo una regola $S\rightarrow\varepsilon$, ma solo questa ed in questo caso. (È anche stavolta un problema di reachability)

**teorema**: Se $L=L(G)$ per qualche grammatica CF $G=\langle V,T,P,S\rangle$, allora $L\setminus\{\varepsilon\}$ è un linguaggio CF generato da una grammatica $G'=\langle V',T',P',S'\rangle$ senza simboli inutili e senza $\varepsilon$-produzioni.

definiamo l'operatore $\Gamma$:

$\Gamma(W)=\{A\in V:(\exists A\rightarrow\alpha\in P),~\alpha$ "privata" delle variabili di $W$ è $\varepsilon\}$

Quindi applicando più volte $\Gamma$ trovo:
* $S_0=\{A:A\rightarrow\varepsilon\in P\}$ l'insieme di tutte le variabili che possono produrre $\varepsilon$ in un passaggio
* $S_1=\{A:A\rightarrow\alpha\in P\land\alpha\in S_0^*\}$ l'insieme di tutte le variabili che possono produrre $\varepsilon$ o una variabile dell'insieme $S_0$, quindi che producono $\varepsilon$ in al più due passaggi
* $S_2=\{A:A\rightarrow\alpha\in P\land\alpha\in S_1^*\}$ l'insieme di tutte le variabili ..., quindi che producono $\varepsilon$ in al più tre passaggi
* ...

Applichiamo l'operatore $\Gamma$ fino al punto fisso e ottengo l'insieme $N=\Gamma^{|V|}(\{S\})=S_{|V|}$ delle variabili annullabili (che raggiungono $\varepsilon$). A questo punto definiamo:

$P''=\{A\rightarrow\alpha_1...\alpha_n: A\rightarrow X_1...X_n\in P,\\\quad$ se $X_i\notin N$ allora $\alpha_i=X_i,\\\quad$ se $X_i\in N$ allora $\alpha_i=X_i$ o $\alpha_i=\varepsilon,\\\quad$ $\alpha_1...\alpha_n\neq\varepsilon\}$

L'insieme $P''$ appena ottenuto contiene tutte le produzioni che non mandano in $\varepsilon$; più, per ogni produzione che manda in una stringa con variabile annullabile (appartenente a $N$), una nuova produzione ottenuta cancellando tale variabile, (a meno che così non si ottenga la stringa $\varepsilon$). Se la produzione manda la variabile in una stringa con più variabili annullabili il numero delle produzioni aumenta esponenzialmente per ottenere tutte le combinazioni.

Quindi la presenza delle $\varepsilon$ produzioni è simulata da delle produzioni che vengono private in principio della variabilie che si espanderebbe in $\varepsilon$. Questo metodo ricorda il modo in cui le $\varepsilon$-transizioni vengono simulate in un NFA.

Se il linguaggio comprende $\varepsilon$ si può scegliere, invece che aggiungere la produzione $S\rightarrow\varepsilon$, di cambiare la variabile iniziale da $S$ a $S'$, ed aggiungere le produzioni $S'\rightarrow\varepsilon$ e $S'\rightarrow S$, separando il caso della stringa vuota da tutto il resto.

### 3) Eliminazione delle produzioni unitarie

Una produzione della forma $A\rightarrow B$ con $A$ e $B$ variabili si dice unitaria.

**teorema**: Ogni linguagigo CF senza $\varepsilon$ è definito da una grammatica senza simboli inutili, senza $\varepsilon$ tranzizioni e senza produzioni unitarie

* Partiamo da $G$ senza simboli inutili e senza $\varepsilon$ produzioni. Per ogni variabile $A\in V$ calcolo $reach(A)= \{B\in V:A\Rightarrow^G_*B\}$. l'insieme di tutte la variabili raggiungibili da $A$.
* Togliamo da $P$ tutte le produzioni unitarie e, per ogni $A\in V$ 
* Per ogni produzione non unitaria $B\rightarrow\beta\in P$ con $B\in reach(A)\setminus\{A\}$ aggiungo la produzione $A\rightarrow\beta$
* A questo punto, alcune variabili sono diventate equivalenti (tutte quelle che erano coinvolte nella stessa "catena" di relazioni unitarie), e volendo si potrebbero accorpare in un'unica variabile

### Forma normale di Chomsky

L'obbiettivo è rendere gli alberi di derivazione degli alberi binari, perché sono molto più facili da trattare di un generico albero n-ario. Quindi fare in modo che ogni produzione mandi in una coppia di variabili od in un singolo simbolo terminale.

**teorema**: Ogni linguaggio CF senza $\varepsilon$ è generato da una grammatica in cui tutte le produzioni sono nelle forme:
* $A\rightarrow BC$
* $A\rightarrow a$
* (Più eventualmente la singola produzione $S\rightarrow\varepsilon$)

Partiamo da $G$ senza $varepsilon$-produzioni, simboli inutili e produzioni unitarie. Sia $A\rightarrow X_1...X_m\in P,~m\geq1$
* Se $m=1$ allora, poiché non si sono produzioni unitarie, è già nella forma cercata ($x_1\in T$)
* Se $m=2$ e $X_1,X_2\in V$, siamo nella forma cercata
* se $m\geq2$ e qualcuno degli $X_i\in T$ allora per ogni $X_i\in T$ introduco una variabile in $V$, la chiamo $B_i$, aggiungo la produzione $B_i\rightarrow X_i$ e rimpiazzo la produzione $A\rightarrow X_1...X_m$ con $A\rightarrow Y_1...Y_m$ dove $Y_i=X_i$ se $X_i\in V$, altrimenti $Y_i=B_i$
* Se $m>2$ e tutti gli $X-i$ sono variabili, allora rimpuazzo la produzione $A\rightarrow X_1...X_m$ con le produzioni $A\rightarrow BX_3...X_m,B\rightarrow X_1X_2$ dove $B$ è una nuova variabile da aggiungere a $V$

### Forma normale di Greibach

La FN di Greibach non è particolarmente importante per noi, la vedremo sommariamente. Se si vuole approfondire sulle dispense si trova di più

**teorema**: Ogli linguaggio CF senza $\varepsilon$ è generato da una grammatica in cui tutte le produzioni sono della forma $A\rightarrow a\alpha$ dove $\alpha$ è una stringa (eventualmente vuota) di simboli non terminali.

Si parte dalla FN di Chomsky e si effettuano 3 operazioni:
* Per ogni produzione del tipo $A\rightarrow BC$ dove $B$ e $C$ sono variabili e non c'è nessun terminale, si sistituisce con le produzioni $A\rightarrow X_iC$ in cui ogni $X_i$ è una stringa prodotta da $B$
* Quando una delle nuove produzioni è del tipo $A\rightarrow AC$ si ha una *ricorsione sinistra* che non è ammessa dalla FN e deve essere rimossa
* ...

Il resto si trova sulle dispense

### Grammatiche lineari (destre)

Una grammatica $G=\langle V,T,P,S\rangle$ tale che ogni produaione è nella forma $A\rightarrow w$ oppure $A\rightarrow wB$ ove $w\in T^+$ si dice *lineare destra*. Se fossero solo nelle forme $A\rightarrow w$ e $A\rightarrow Bw$ si direbbe *lineare sinistra*, tutto quello che diremo dulle destre si può adattare anche alle sinistre. Le grammatiche lineari destre non sono in FN di greibach, perché $w$ non è un terminale ma una stringa di terminali

Da una grammatica lineare destra si può ottenere ua grammatica in FN di Greibach più facile da gestire con due operazioni:
* $A\rightarrow a_1...a_n$ si può sostituire con: $(A\rightarrow a_1N_1),(N_1\rightarrow a_2N_2),...,(N_{n-1}\rightarrow a_n)$
* $A\rightarrow a_1...a_nB$ si può sostituire con $(A\rightarrow a_1N_1),(N_1\rightarrow a_2N_2),...,(N_{n-1}\rightarrow a_nB)$

La nuova grammatica lineare destra in forma normale, ha tutte le produzioni del tipo $A\rightarrow a$ o $A\rightarrow aB$

**teorema**: Se $L$ è generato da una grammatica lineare destra, allora $L$ è un linguaggio regolare.

Data $G=\langle V,T,P,S\rangle$ lineare destra ed in forma normale costruiamo un NFA $M=\langle Q,\Sigma,\delta,q_0,F\rangle$ ove:
* $Q=V\cup\{\bot\}$
* $\Sigma=T$
* $\delta(A,a)=$
  * Se $\nexists(A\rightarrow a)\in P$ allora $\{B:(A\rightarrow aB)\in P\}$
  * Se $\exists(A\rightarrow a)\in P$ allora $\{B:(A\rightarrow aB)\in P\}\cup\{\bot\}$
* $q_0=S$
* $F=\{\bot\}$

**teorema**: Se $L$ è un linguaggio regolare allora è generato da una grammatica lineare destra.

Dato un NFA $M=\langle Q,\Sigma,\delta,q_0,F\rangle$ costruiamo la grammmatica lineare destra $G=\langle V,T,P,S\rangle$ ove:
* $V=Q$
* $T=\Sigma$
* $P=\{(A\rightarrow aB):\exists A,B\in Q~,\exist a\in\Sigma,~B\in\delta(A,a)\}\cup\{(A\rightarrow \varepsilon):A\in F\}$
* $S=q_0$

**conclusione**: I linguaggi regolari sono un sottoinsieme delle grammatiche CF. Esiste un modo agevole di passare da una rappresentazione all'altra.