# Metodo a pendenza costante e metodo di Newton

Una classe di metodi di iterazione funzionale sono quelli che usano:

$$
g(x)=x-\frac{1}{m(x)}f(x)
$$

Con questo metodo, calcolare $x_{k+1}$ equivale a trovare l'intersezione tra una retta di con coefficiente angolare $m(x)$ e passante per il punto $(x_k,f(x_k))$, e l'asse delle $x$.

Ad una iterazione $k+1$, al valore $x_k$ (base) viene sottratto un valore proporzionale ad $f(x_k)$ (altezza). L'inclinazione di ogni retta tra $(x_{k+1},0)$ e $(x_k,f(x_k))$ ha sempre la stessa inclinazione.\
Dal "punto di vista" dell'altezza, l'inclinazione è $-\frac1{m(x_k)}$, quindi, osservando dalla base, l'inclinazione delle rette è $m(x_k)$.

Un altro modo per visualizzarlo è: fissiamo $x_k$ ed immaginiamo di ruotare il piano di 90° e posizionare l'origine nel punto $(0,f(x_k))$ del piano originale (ovvero il punto sull'asse delle $y$ corrispondente al valore di $f(x_k)$) otteniamo il piano con assi $y'$ e $x'$.\
Sul piano ruotato tracciamo una retta di equazione $y'=-\frac1{m(x_k)}x'+x_k$. Notiamo due cose: primo che la retta incrocia l'asse $x$ originale nel punto $x_{k+1}$, e secondo che con $x'=f(x_k)$ l'equazione diventa $y'=-\frac1{m(x_k)}f(x_k)+x_k$ che è solo una riscrittura di $x_{k+1}=x_k-\frac{f(x_k)}{m(x_k)}$.\
Sul piano originale, il coefficiente angolare della retta è $m(x)$.

Due metodi semplici usano:
* $m(x)=m$ *metodo a pendenza costante*
* $m(x)=f'(x)$ *metodo di Newton* o *della tangente*