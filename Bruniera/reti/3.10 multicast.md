# Internet multicast

Finora abbiamo visto sempre situazioni in cui il destinatario di un pacchetto era una sola macchina (unicast) o a tutte le macchine (broadcast) della rete.

Esiste una via di mezzo, chiamata multicast, che permetti di mandare un singolo messaggio ad un insieme di host.
Fondamentale che non sto controllando più connessioni, una per ogni macchina, è una sola connessione, e magari le macchine dell'insieme non sanno nemmeno di fare parte di un insieme multicast e chi altro è nel loro insieme.

Utile per notificare informazioni comuni a molti consumatori. Come quotazioni di borsa, streaming in diretta, etc (one to many, SSM specific source multicast).

Si può anche avere una situazione in cui tutti ricevono ed inviano a tutti (many to many, ASM any source multicast), in cui bene o male tutti i peer sono dello stesso livello e comunicano verso tutti gli altri.
Ad esempio nelle videochiamate, nei giochi MMO, nella sensoristica, etc.

IP ha un supporto per questa funzione, esiste in IPv4, ma è raramente implementato. IPv6, invece, lo supporta nativamente.
Il mittente invia una singolo pacchetto indirizzato al gruppo di host, i router lo riceveranno e lo duplicheranno verso i vari host del gruppo.
Ogni host del gruppo riceve una copia del messaggio.
Non serve sapere gli indirizzi unicast di ogni singolo membro del gruppo, come invece servirebbe per simulare questa funzione via unicast.
Per ottenere lo stesso effetto senza multicast il mittente dovrebbe inviare multiple copie del messaggio che i router smisteranno verso i diversi host. Se gli host sono migliaia o milioni questo approccio diventa impraticabile.