# System models

Per studiare in maniera sistematica le implementazioni dei sistemi distribuiti servono dei modelli. Permettono di concentrarsi su alcune problematiche e soluzioni. I modelli non sono situazioni reali, sono una semplificazione della realtà in cui ignoriamo certi aspetti.

Possiamo identificare almeno tre categorie di modelli:
* Modelli fisici
  * Analizziamo come si parlano le componenti
* Modelli architetturali
* Modelli fondamentali, modelli astratti per esaminare aspetti individuali
  * Modelli di interazione (es. reti di petri)
  * Modelli di guasto
  * Modelli di sicurezza

## Modelli fisici

Nel corso degli anni (prima con la diffusione di internet, fino al web moderno). I vari aspetti dei DS si sono evoluti. La scala è passata da poche macchine a milioni di clienti.
In particolare, openness e QoS, inizialmente ignorati, sono diventati importanti aree di ricerca. E ovviamente i sistemi sono diventati molto più eterogenei, con il mobile computing.

## Modelli architetturali

I sistemi sono descritti in termini di componenti separate e le loro interazioni. Il modello architetturale è anche un riferimento per aggiornamenti futuri.

Cambiare l'architettura è molto difficile (quasi impossibile), sceglierla bene è fondamentale. Deve essere in grado di accomodare le feature successive.
Quando non è più in grado di crescere diventa un sistema legacy che bisogna mantenere ed "accrocchiare".

Spesso è un compromesso tra vari parametri: performance, efficacia, scalabilità, etc.

Prima di scegliere l'architettura bisogna identificare i suoi elementi:
* Entità di comunicazione
* Paradigmi di comunicazione
* Ruoli e responsabilità
* "Piazzamento" (su quali server mettere quale componente, etc)

### Entità di comunicazione

Dal punto di vista della sistemistica sono i processi. Potrebbero essere più fini (singoli thread) o più grossolani (interi sistemi con un solo processo, tipo sensori).

Per il programmatore, le prime entità di comunicazione sono gli oggetti. Programmazione ad oggetti distribuita, con oggetti che risiedono su macchine diverse. Utilizzano framework come Java-RMI o CORBA per altri linguaggi.
Non sono più utilizzati, si è visto che gli oggetti non sono adatti ai DS, non sono chiare le dipendenze ne gi effetti secondari del codice.

L'evoluzione sono i *components*, sono oggetti più contratti. Risolvono le problematiche riguardo le dipendenze ed i side effects del codice estraneo.
Anche questi sono poco usati, sono datati, esempio tomcat.

L'alternativa moderna sono i web services. Si basano sull'incapsulamento di servizi in un'interfaccia standard (es. REST), permettendo un'integrazione poco accoppiata.

### Paradigmi di comunicazione

A basso livello si parla di IPC, socket, multicast, etc. I sistemi distribuiti non si programmano direttamente con le primitive di sistema, è un bagno di sangue. Si usano cose già fatte, spesso HTTP.

Un po' più ad alto livello, si parla di invocazione remota.
Possono essere request-reply (sempre HTTP/REST) sui quali bisogna costruire altri meccanismi. Sempre relativamente low level.

Spesso i messaggi request-reply erano del tipo "exec command parameters". Si è pensato di nascondere queste richieste in una normale chiamata a funzione che sembri locale. Sono chiamate a procedure remote\
Questa idea è stata portata al mondo degli oggetti come invocazione di *metodi* remoti.\
È diventato presto un problema quando si è notato che queste chiamate potevano sollevare eccezioni di rete che andavano gestite, quindi non ci si può veramente separare dalle vere chiamate di rete.

Con lo scalare delle dimensioni delle reti, si è notato che questo sistema di comunicazione a due a due non sarebbe sostenibile in grandi DS. Sono nati i paradigmi di comunicazione a gruppi.
* Publish-subscribe
* Message queues (usato nei sistemi ad oggetti)
* Spazi di tuple (robe strane JavaSpace)
* Memoria condivisa distribuita

### Ruoli e responsabilità

Ogni elemento architetturale ha certe funzionalità che offre e di cui ha bisogno.

Il modello più comune è il modello client/server. Il server è un processo che implementa le funzioni, mentre il client è un processo che richiede l'accesso alle funzioni del server.
Il server ha tutte le risorse ma non ha iniziativa, è passivo e attende richieste. Il client invece ha l'iniziativa (l'utente), e ha bisogno del server per soddisfarla.
I server potrebbero dover invocare altri server per gestire alcune richieste, fa da client a sua volta. Il sistema potrebbe essere progettato in modo da aggiungere più server successivamente, separando di più le risorse.

Nel modello client/server il ruolo di ogni entità è deciso a tavolino in fase di progettazione.

L'opposto dell'architettura client/server è l'architettura peer to peer.\
Nel p2p ogni entità è uguale alle altre, possono fare qualsiasi ruolo, ma non è detto che in fase di esecuzione, ogni peer svolgerà tutti i ruoli.\
Ogni peer ha degli shareable objects, che si spostano tra i peer in base alle necessità del sistema.
Questo modello permette di distribuire il carico in modo più omogeneo tra le entità.

Spesso si usa un'architettura mista.\
Si progetta un'architettura client serer dove alla fine uno degli strati di server è in realtà una rete p2p che fa da server, in questo modo il carico viene distribuito meglio tra i server.

### Placement

Il piazzamento considera, dove sono fisicamente ospitate la entità. È cruciale per le performance e per la sicurezza.
* Sicurezza
  * Il server deve trovarsi in lan, DMZ o sulla rete pubblica?
  * I server devono essere separati da firewall?
* Performance
  * Dover attraversare un firewall per collegare server e database
  * I pattern di comunicazione stressano un segmento della rete?
  * Multicast

Esempi:
* Multipli server
  * Dati non replicati: partizione dei dati
  * Dati replicati: load balancing
* Caching
  * Proxy normale: locale alla rete dei client per migliorare le prestazioni
  * Reverse proxy: esterno per bilanciare il carico tra i server
* Mobile code
  * Il client scarica un applet
    * È un rischio per la sicurezza
    * Il browser deve fare sandboxing

### Layering

È un modo di strutturare le funzionalità in modo che le funzionalità di livello più alto siano implementate usando quelle di livello più basso.

1. Platform: hardware e sistema operativo
2. Middleware
   * Mascherare l'eterogeneità della piattaforma, fornire una "piattaforma comune"
   * È utile utilizzare librerie middleware esistenti, e non reimplementarlo per ogni sistema
   * Esempi:
     * RPC, RMI
     * CORBA, J2EE 
3. Application, services

I middleware non possono risolvere tutti i tuoi problemi, c'è sempre qualcosa che va gestito end to end (ad esempio errori di trasmissione).\
Inoltre, i middleware non sono tutti uguali, alcuni sono più adatti a gestire alcuni problemi invece che altri, il tuo middleware potrebbe ignorare uno dei problemi che devi gestire.
Il modo di gestire alcuni dei problemi dipende dai dati del livello application, quindi il middleware ha bisogno che il livello applicativo gli dica cosa fare (ad esempio autenticazione e sicurezza).

### Tiering

Il tiering è complementare al layering. Invece che organizzare le funzionalità "verticalmente" sono organizzate "orizzontalmente".
Ad esempio: un servizio può essere separato nei tier "user view and controls", "application logic" e "database manager".

Si possono aggiungere molti tier, a seconda della scala del nostro sistema.

### Thin clients

Client che sono estremamente piccoli. Come un browser senza javascript. Tutta la logica viene gestita dal server.

Molti anni fa erano usati per applicazioni desktop su dispositivi poco potenti. Ultimamente stanno tornando per piccoli dispositivi IoT.

### Brokerage

I broker sono servizi che non implementano veri servizi, ma permettono fare un lookup di altri server che offrano i servizi che stiamo cercando.

In questo modo l'architettura viene stabilita "a runtime" invece che staticamente come per il modello "client-server".

## Modelli fondamentali

Sono modelli matematici astratti mirati alla gestione di specifici aspetti dei sistemi distribuiti.
I modelli permettono di analizzare matematicamente e formalmente specifici problemi e possibili soluzioni.

### Modelli di interazione

I sistemi possono essere descritti come algoritmi distribuiti
* Automi distribuiti
* Protocolli
* Macchine di turing distribuite

Bisogna tenere in considerazione che:
* Non si possono avere stati globali
* Le performance della comunicazione sono un fattore limitante

#### Modelli sincroni ed asincroni

Il modello più semplice sono i sistemi distribuiti sincroni:
* *Non* sono sincronizzati, non si può avere un clock globale
* I sistemi hanno delle garanzie su:
  * Latenza dei messaggi
  * Tempi di esecuzione
  * Drift rate dei processi locali
    * I clock non sono perfetti e non sono sincronizzati, ma sappiamo di quanto possono sbagliare al massimo
* A volte si possono realizzare con hardware speciale
* In SDSs possiamo avere algoritmi che non sono possibili in sistemi asincroni

Il modello più comune su internet sono i sistemi asincroni distribuiti:
* Non ci sono garanzie su niente
* I sistemi sono eterogenei
* Anche le connessioni sono eterogenei

#### Modello causa ed effetti

Non ci serve una nozione del tempo, serve una nozione di cause ed effetti.Se $e_i$ causa $e_j$ non possono essere avvenuti contemporaneamente

Per ogni processo $i$ chiamiamo $h_i$ l'insieme dei suoi eventi $e^k_i$, ordinati in base a $k$.\
Definiamo la relazione $\rightarrow$ (avviene prima/precede causalmente) tra eventi, tale che:
* Se $e^k_i,e^l_i\in h_i$ e $k<l$ allora $e^k_i\rightarrow e^l_i$
* Se $e_i=send(m)$ e $e_j=receive(m)$, allora $e_i\rightarrow e_j$
* Se $e\rightarrow e'$ e $e'\rightarrow e''$ allora $e\rightarrow e''$

Definiamo la relazione $||$ come $e||e'\equiv\lnot(e\rightarrow e'\lor e'\rightarrow e)$, e diciamo che $e$ ed $e'$ sono *concorrenti*.

È l'unica nozione simile al tempo nei sistemi distribuiti.\
Questi modelli sono stai approfonditi come "event structures"

### Modelli di fallimento

Devi sempre stabilire un modello di fallimento per tutti i sistemi. Non esistono sistemi senza guasti, quindi bisogna sempre avere un modo per gestirli.

Strategie:
* Fail-stop
  * Il processo si ferma quando c'è un guasto, altri processi possono rilevarlo
* Crash (comune su internet)
  * Il processo termina improvvisamente, gli altri processi potrebbero non rilevarlo
* Omission
  * Il messaggio non arriva mai al buffer del destinatario
* Send-omission
* Receive-omission
* Arbitrary (byzantine)
  * Il processo continua nonostante i guasti. Potrebbe avere comportamenti inaspettati
  * In un modello arbitrario non ci si può fidare delle altre entità

Esempio due eserciti:
* Due eserciti A e B attaccano un forte X
* Possono vincere solo se attaccano contemporaneamente
* Si possono mandare un messaggero, ma potrebbe venire ucciso
* Esiste un protocollo che permette di mettersi d'accordo in modo affidabile?
* No
* Dimostrazione:
  * Ogni esercito ha uno stato $X_A,X_B$ che indica l'intenzione di attaccare o meno
  * Ogni protocollo può esser descritto come una sequenza finita di triple della forma $(s,r,m)$ (s invia m ad r)
  * Supponiamo per assurdo che esista un protocollo $P$ tale che al termine si ha $X_A=X_B$ nonostante la perdita di messaggi, e che $P$ sia di lunghezza minimale
  * Se $P$ esistesse, allora dopo lo scambio di $P'\subset P$ messaggi tale che $|P'|=|P|-1$, si ottiene comunque un accordo
  * Allora $P'$ è un protocollo per l'accordo più corto di $P$
  * Allora $P$ non è minimale (assurdo)

Altro esempio con n eserciti:
* n eserciti attaccano un forte coordinati da un generale
* Ci sono dei traditori negli eserciti (anche il generale può esserlo)
* Si vedrà meglio