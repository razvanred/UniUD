# Supporto dal sistema operativo

I sistemi tradizionali erano orientati all'utilizzo delle risorse locali. I sistemi moderni invece (MacOS, *NIX moderno, Windows NT) includono già uno stack di rete avanzato.
Piccoli dispositivi embedded utilizzano ancora sistemi tradizionali, non possiamo dare per scontato di avere uno stack moderno.

Un sistema operativo distribuito dovrebbe fornire già le astrazioni che attribuiamo al middleware. Un esempio potrebbe essere il sistema operativo che gira su un cluster di computazione parallela.

In passato ci sono stati tanti tentativi seri di creare un sistema operativo distribuito:
* V system
* Plan 9
* Amoeba
* Globe OS
* ...

I sistemi distribuiti sono così difficili e diversi che non si è riuscito a formare delle fondamenta generiche per un sistema distribuito...\
Ad eccezione dei filesystem. I filesystem distribuiti esistono e funzionano.

Ci sono diversi protocolli di dischi remoti (WebDAV) e filesystem distribuiti che funzionano bene sulle reti locali (SMB, NFS, roba apple) o per cloud.\
Se ne vogliamo uno che funzioni bene sulla rete globale era AndrewFS, che puntava a creare un filesystem globale. È morto.

Ripasso: i thread sono processi leggeri che condividono le risorse ed in particolare la heap con gli altri thread dello stesso processo, ma hanno stack indipendenti.

## Client e server con thread

Un server con thread ha un tread che si occupa di accettare e smistare le richieste, ed un pool (tipicamente fissato) di worker thread che svolgono il vero lavoro.
I worker comunicano indipendentemente con i client e svolgono la computazione.

Il client può essere thick o thin.\
Un client thin ha solo pochi thread per l'interfaccia utente (anche uno solo), e uno che si occupa della comunicazione col server. Tutta la computazione è svolta dal server, il client si occupa solo di presentare il risultato.

Architetture server alternative:
* Thread-per-request: Tutte le richieste sono inviate allo stesso thread, ad ogni richiesta viene associato un thread worker che la gestisce, i thread condividono le risorse
  * Bisogna evitare che il worker utilizzi dati sporchi della richiesta precedente
  * Comodo con UDP
* Thread-per-connection: Ad ogni connessione viene associato un thread nuovo che si occupa di tutte le richieste su quella connessione
  * Comodo con TCP
* Thread-per-object: Tutte le richieste sono inviate allo stesso thread, ogni worker viene associato ad una risorsa, le richieste sono assegnate al thread che si occupa della risorsa richiesta
  * Ogni thread diventa una sorta di processo server della risorsa
  * Vale lo stesso problema di thread-per-request
  * Comodo quando un servizio è interamente incapsulato in un oggetto

## Virtualizzazione di sistema

Ripasso:
* Inizialmente si voleva solo avere più macchine virtuali sullo stesso hardware
  * Più sistemi operativi nello stesso momento
  * All'epoca un computer faceva esattamente una cosa, i sistemi operativi eseguivano solo un processo, quindi volevi più computer per fare più cose. Quando i computer sono diventati più potenti hanno inventato le macchine virtuali per fare più cose senza dover cambiare sistema operativo
* Ora sono usate per diverse ragioni
  * Migrare macchine da un server ad un altro
  * Separazione delle risorse per sicurezza
  * Cloud computing
  * etc.
* Le macchine virtuali sono gestite da un hypervisor
  * Tipo 1: hanno controllo su tutta la macchina ed eseguono tutti i sistemi operativi
    * XEN, VMware ESX, Oracle VM, Hyper-V
  * Tipo 2: sono un processo in esecuzione dentro un sistema operativo host
    * VirtualBox, QEMU, VMware workstation

Architettura di XEN: L'hypervisor mantiene diverse cpu virtuali, se la cpu lo supporta è gestito dall'hardware, altrimenti è implementato software.\
Ogni guest ha a disposizione una memoria personale esposta che sembra fisica ma è una fetta della vera memoria fisica.\
I driver devono essere modificati per comunicare con l'hypervisor invece che accedere direttamente ad alcune risorse hardware. È un po' come se dovessero supportare un hardware particolare.\
Le richieste dei driver guest sono schedulate, "tradotte" ed inoltrate ai veri driver, che sono in esecuzione in una specie di macchina virtuale chiamata Domain0.

## Docker

Docker è un *container engine*. Sono un concetto simile alle macchine virtuali, ma non proprio. È una via di mezzo tra eseguire i processi su un singolo sistema operativo, ed avere sistemi separati per ogni applicativo.

Perché vogliamo qualcosa del genere? Diversi servizi, in particolare servizi web e siti, hanno bisogno di versioni specifiche di alcuni runtime e librerie per funzionare (php, python, node). Questo crea grandi difficoltà nel far eseguire diversi servizi sulla stessa macchina.
Isolare i servizi in una piccola macchina virtuale con il suo sistema operativo e i suoi runtime risolver il problema, ma le macchine virtuali sono costose (in termini di risorse).
I container isolano come una macchina virtuale, ma sono molto più leggere.

Un engine è in grado di eseguire payload isolati in modo efficiente, forniti in un pacchetto autosufficiente che può essere manipolato in modo standardizzato ed eseguito su praticamente qualsiasi macchina. (come i container merci).

Lo sviluppatore decide che librerie, runtime, file, etc... mettere dentro il container.
Al sistemista non importa cosa c'è dentro il container, se il suo server ha l'engine, può eseguire il container.

Un container engine è simile a `chroot`, blocca un processo in una partizione del sistema reale, ma invece che limitarsi al filesystem come chroot, partiziona anche altre risorse.
Il sistema operativo è lo stesso, cambia l'ambiente.

Le macchine virtuali sono più sicure.