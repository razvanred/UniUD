# Teoria dei giochi

### Introduzione

Vediamo il gioco del NIM semplificato:
* ci sono 6 pedine e due giocatori
* Ad ogni turno un giocatore toglie una o due pedine
* Il giocatore che toglie l'ultima pedina vince

È un gioco a due, con somma zero, e a visione perfetta

Vediamo alcune partite e notiamo che esistono 4 partite in cui il secondo giocatore segue la strategia (vedremo meglio cos'è) "fare l'opposto dell'ultima mossa del giocatore 1". Notiamo che in quelle partite, il giocatore 2 vince sempre.
Questa è una strategia vincente per il giocatore 2.

## Giochi finiti limitati $G_n(A,W)$

Definiamo matematicamente il gioco del nim:
* Sia $A=\{1,2\}$ le possibili mosse (una o due pedine), si chiama arena
* Ad ogni turno un giocatore prende un elemento di $A$ senza rimuoverlo
* La partita finisce quando la somma degli elementi presi è 6
* L'insieme $W=\{a\in A^{2k}:k\leq3\land sum(a)=6\}$

È un gioco finito limitato $G_6(\{1,2\},W)$.

> ***Definiaione*** strategia: Una strategia per il primo giocatore è una funzione che data una stringa in $A^{2k}$ (sono ad una mossa pari) restituisce la mossa successiva
>
> Allo stesso modo una strategia per il secondo giocatore è la stessa cosa ma con stringhe in $A^{2k+1}$

> ***Definizione***: Un gioco si dice determinato quando o 1 ha una strategia vincente o 2 ha una strategia vincente.
>
> ***Osservazione***: I giochi finiti limitati  sono determinati. Essendo limitati (nel numero di turni) posso scrivere una relazione del primo ordine per le strategie vincenti.

## Giochi finiti (non limitati) $G_\omega(A,W)$

Li definiamo in modo simile ai $G_n(A,W)$. todo

> ***Teorema*** di Zermelo: Ogni nodo $s$ definisce un sotto-gioco con le stesse regole del gioco iniziale ma con le partite che iniziano da $s$. Diciamo che $s$ è determinato sse il sotto-gioco che inizia con $s$ è determinato. Mostriamo che se $s$ non è determinato, avrà necessariamente un figlio non determinato.
>
> Supponiamo che $s$ sia una posizione per 1 che non è determinata ma che tutti i figli siano determinati. Abbiamo due possibilità:
> * Tutti i nodi sono determinati in favore di 1 (o 2), allora $s$ è determinato per 1 (o 2)
> * Esiste almeno un nodo $z$ determinato per $1$ allora il $s$ è determinato per 1 usando la strategia che sceglie $z$
> 
> Quindi $s$ è determinato, che è assurdo.

Esistono giochi finiti indeterminati? Non è facile, ma è possibile.
Usando l'assioma della scelta è possibile definire un insieme $W\subseteq\N^\omega$ tale che il gioco $G_\omega(\N,W)$ non è determinato.

Una classe interessante di giochi indeterminati sono i giochi di Borel, costruiti dagli insiemi di Borel, che stabiliscono la gerarchia di Borel.

### Preliminari per i giochi di Eren-fff.. (EF)

UN isomorfismo parziale tra due grafi è un assegnamento tra *alcuni* nodi dei due grafi tale che, se esiste un arco tra due nodi in uno dei grafi esiste anche tra i due nodi associati nell'altro grafo. A differenza di un isomorfismo normale, non serve assegnare tutti i nodi.


Un gioco di EF $EF_n(G,G')$ consiste in:
* due grafi orientati $G$ e $G'$. l'arena di gioco è l'unione dei vertici di entrambi
* Un giocatore è lo spoiler, che cerca di mostrare che i due grafi sono diversi strutturalmente
* Il secondo giocatore è il duplicator che cerca di mostrare che sono simili ricreando la struttura sull'altro grafo
* Entrambi i giocatori hanno a disposizione $n$ round per stabilire se sono uguali
* Ad ogni round spoiler sceglie un nodo e duplicator sceglie un nodo da associarci
* Si può scegliere un nodo già giocato
* Alla fine si guarda l'associazione tra i nodi e si verifica se è un isomorfismo parziale.

Sono giochi determinati, e sono legati alla logica del primo ordine. Più precisamente, le strategie sono legate a formule FO che sono vere in una struttura e false nell'altra.

È importante dire che "esiste una strategia vincente per duplicator" è più debole di "i due grafi sono isomorfi".

Se il gioco ha 0 round, duplicator vince sempre.

Se il gioco ha 1 solo round, l'unico modo in cui duplicator può perdere è se associa un nodo senza self-loop ad uno con self-loop (o viceversa)

Se i due grafi sono senza archi (ma hanno cardinalità diversa) se il numero di round è $\leq$ della cardinalità minima, duplicator ha sempre una strategia vincente, altrimenti spoiler ha sempre una strategia vincente.

Se spoiler ha una strategia vincente con $k$ mosse, ce l'ha anche con $k+1$ mosse. Viceversa se duplicator ce l'ha con $k$ mosse, ce l'ha anche con $k-1$.

> ***Teorema***: Se $k,m\geq2^n-1$ allora duplicator ha una strategia vincente per $EF_n(L_m,L_k)$

### Strategie EF e logica FO

Le strategie per spoiler sono legate all'esistenza di un enunciato vero in un grafo e falso nell'altro. 

## Linguaggi relazionali finiti


> ***Lemma 1***:
> Se ho un linguaggio relazionale $L$, e ci limitiamo ad usare un certo numero $n$ di variabili per ogni rango, esistono solo un numero finto di formule non equivalenti, anche se le formule di per se sono infinite.
> Si dimostra mostrando che banalmente per le formule atomiche è vero, e che aggiungendo un quantificatore il numero di formule non equivalenti resta finito.

> ***Lemma 2***:
> Sia $I$ una struttura per un linguaggio relazionale finito, e $a_1,...,a_k$ elementi di $I$. Dato $n\in\N$ esiste una formula $\phi(x_1,...,x_k)$ di rango $n$ tale che per ogni struttura $J$ e $b_1,...,b_k$ in $J$, si ha $J\vDash \phi(b_1,...,b_k)\iff J\equiv_n I$

> ***Teorema***: Se $L$ è un linguaggio relazionale finito e $J\equiv_n I$ allora duplicator ha una strategia vincente in $EF_n(I,J)$

Più in generale:
> ***Teorema***: Se $L$ è un linguaggio relazionale finito, $k\in\N$ e $\overrightarrow{v}:=v_1,...\in I,\overrightarrow{v}':=v'_1,...\in J$. Allora
> $$I.\overrightarrow v\equiv_n J.\overrightarrow v'$$

## Giochi ed espressività

Abbiamo visto che:
> Se $L$ è un linguaggio relazionale finito, allora: $I\equiv_n J\iff$ Duplicator ha una strategia vincente in $EF_n(I,J)$. Viceversa $I\not\equiv_n J\iff$ Spoiler ha una strategia vincente in $EF_n(I,J)$

Vediamo come usare i giochi EF per risolvere problemi di espressività

> Sia $C$ una classe di interpretazioni di un linguaggio relazionale finito $L$ e $P\subseteq C$. $P$ si dice **esprimibile al prim'ordine in rango al più $n$ su $C$** se:
> Esiste $F\in FO$ con $rn(F)\leq n$ tale che, per ogni $I\in C$: $I\vDash F\iff I\in P$

Osserviamo che:

> ***Lemma***: Sia $C$ una classe di interpretazioni di un linguaggio relazionale finito $L$ e $P\subseteq C$. $P$ è esprimibile al prim'ordine al rango al più $n$ sse:
> Per ogni interpretazione $I,J$, duplicator ha una strategia vincente nel gioco $EF_n(I,J)$ $\implies$ $(I\in P \Leftrightarrow J\in P)$

Finora abbiamo visto sempre proprietà "globali", ma non è necessario, potremmo parlare di proprietà su "k-uple" come "y è raggiungibile da x in un numero finito di passi". Queste proprietà possono essere viste come un gioco dove i primi $k$ turni sono già passati. Quindi valgono gli stessi risultati, ma con alcune accortezze (ed: invece che "per ogni $I$ e $J$...", usiamo "per ogni $I$ e $J$ e per ogni $x_1,y_1,...,x_k,y_k$...").

### Linguaggi relazionali infiniti

Se ho un linguaggio relazionale infinito $L=\{=,P_1,...\}$ con infiniti simboli relazionali *unari*, posso trovare due interpretazioni $I,J$ tali che $I\equiv_1J$ eppure spoiler ha una strategia vincente per $EF_1(I,J)$ (contrario di quello che abbiamo appena dimostrato per i linguaggi finiti).

