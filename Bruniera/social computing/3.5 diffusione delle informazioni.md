# Diffusione delle informazioni

Finora abbiamo osservato le reti in modo statico, ma quando studiamo le reti dobbiamo osservarle anche in modo dinamico, nel tempo.

Ad esempio, se osserviamo la rete stradale, l'introduzione o rimozione di incroci è un aspetto dinamico che si può osservare.

Studiamo il processo per cui un'informazione si diffonde nella rete.

Studieremo 4 (e mezzo) modelli:
* Modello del gregge
* Cascata di informazione
* Modello epidemico
  * Contagio sociale
* Modello dei benefici diretti

## Esempio

A febbreaio 2013 c'è stato un blackout di 34 minuti durante il superbowl. Oreo ha twittato "Power out? No problem. You can still dunk it in the dark". È stato retwittato 15000 volre ed ha ottenuto 20000 likes.

Pubblicità gratis durante il superbowl.

---

## Altri esempi di diffusione delle informazioni

* Fake news
* Barzellette 
* Pettegolezzi (rumors)
* Video virali
* Adozione di un comportamento
  * Ad esempio, nelle aste se qualcuno offre di più lo facciamo anche noi per imitazione, anche se non ci conviene
* ...

## Due impostazioni di studio

* Modelli teorici
  * Cosa succede?
  * Perché?
* Risultati pratici/sperimentali
  * Esperimenti
  * Simulazioni
  * Casi reali

## Definizioni

* Mittente (Sender)
  * Chi per primo inizia il fenomeno
  * In genere sono pochi
* Destinatari (Receivers)
  * Uno o molti destinatari che ricevono l'informazione
  * Di solito molti
* Mezzo (Medium)
  * Il mezzo per cui la diffusione avviene
  * Parleremo principalmente di social media

Intervention: Un intromissione/intervento/manomissione per influenzare la diffuzione dell'informazione. Per bloccare/rallentare o far ripartire/velocizzare la diffusione.
* Bloccare
  * In casi di malattie
  * In casi di fake news
  * ...
* Ripartire
  * Messaggi pubblicitari
  * Adozioni di un comportamento
  * Politica
  * ...
  * (si fa con dei social bot)

Tipi di diffusione delle informazioni:
* Su reti esplicite (osservabilità della rete): posso vedere come si è diffusa, ad esempio osservando i retweet
  * Informazioni globali (Disponibilità delle informazioni):
    * Comportamento di gregge
  * Informazioni locali (Disponibilità delle informazioni)
    * Cascata di informazioni
* Su reti implicite (osservabilità della rete): non posso vederlo, come nelle malattie contagiose è difficile tracciare i contatti
  * (diffusione dell'innovazione) al professore non piace fatto in questo modello
  * Epidemie

## Motivazioni

* Si parla di aspetti dinamici
  * Finora ne abbiamo visti solo di statici
  * È utile studiarne alcuni
  * Sono il tipo di aspetto più studiato
* Fake news e disinformazione
  * È un particolare aspetto chiaramente importante
  * Impatto sociale elevato
  * Ne parliamo di più a fine corso
  * Andrà sempre peggio grazie ai deepfake
* Si collega con il crowdsourcing
* Difficoltà
  * È più semplice senza la rete
  * Alcuni modelli non considerano la rete (quelli con rete implicita)

## Modelli

### Comportamento di gregge

La rete è osservabile e le informazioni globali sono disponibili.

Esempi:
* Consideriamo un asta online
  * Gli individui possono osservare il comportamento degli altri
  * Gli individui non possono solo osservare il comportamento ma anche il profili degli altri
  * La partecipazione a queste aste è molto alta
  * Le persone tendono ad avere fiducia innata nelle masse (per un discorso evolutivo)
  * Tutti tenderanno ad offrire di più perché vedono gli altri farlo, in un circolo vizioso
* Consideriamo un viaggio in una zona metropolitana
  * Vogliamo andare in un ristorante
  * Troviamo un ristorante A vuoto ed un ristorante B che offre lo stesso tipo di cibo, ma è vuoto
  * Tenderemo a scegliere il ristorante B
  * Non abbiamo tutte le informazionie sulla scelta, sappiamo solo il comportamento
* Esperimento di Milgram
  * Milgram chiede a qualcuno di stare fermo e guardare in alto nel celo di una zona trafficata di NYC
  * 4% dei passanti hanno fatto lo stesso
  * Se lo facevano 5 persone diventava 20%
  * Se lo favevano 18 diventava 50%
* Esperimento di Solomon Asch
  * Un gruppo di studenti sono sottoposti ad un test visivo, vengono mostrate due carte, una con una linea ed una con tre, devono dire quale delle tre è più simile all'altra.
  * Norlamente sbagliano il 3%
  * Se introduciamo un soggetto falso che da una risposta sbagliata il tasso di errore passa a 32%
  * (Sì, lo hai visto su vsauce)
* Esperimento dell'ascensore di Asch
  * Una persona ignara prende un ascensore, insieme ci sono degli sperimentatori che stanno girati al contrario di come si sta di solito in un ascensore
  * La persona si volterà, magari trovando delle scuse per farlo
  * Facendo voltare gli sperimentatori ad ogni piano risulta che si gira anche il soggetto
  * Ad un certo punto comincia ad imitare anche altri comportamenti come togliersi e rimettersi il cappello

Cosa vuoldire comportamento di gregge? Gruppi di persone si comportano allo stesso modo istintivamente perchè vedono il resto del gruppo fare la stessa cosa.
Si tratta della stessa situazione che troviamo negli animali quando si muovono in branco.

#### Design del comportamento di gregge

* Ci deve essere una decisione
* Le decisioni devono essere sequenziali
* Deve esserci la possibilità di fare la propria decisione 
  * La persona in ascensore può scegliere di non girarsi

Esperimento dell'urna:
* In una classe c'è un urna con tre palline blu e rosse
  * Possono essere 2 blu e 1 rossa o viceversa con probablilità 0.5
* Una persona pesca una pallina senza farla vedere agli altri
  * Deve fare una previsione su quale configurazione abbiamo
  * Lo scrive alla lavagna
  * Non scrive che pallina ha trovato
* Passaggi
  * Il primo studente
    * pesca B scrive B
    * pesca R scrive R
  * Il secondo studente (supponiamo trovi scritto B)
    * pesca B scrive B
    * pesca R tira ad indovinare
  * Terzo
    * se trova scritto B,R
      * Pesca B scrive B
      * Pesca R scrive R
    * se trova scritto B,B
      * scrive B in ogni caso
  * Quarto
    * Trovo B,R,B
      * pesco R tiro ad indovinare
      * pesco B scrivo B
    * Trovo B,B,B
      * scriverò B in ogni caso
* Notiamo che nel momento in cui abbiamo una maggioranza assoluta non cambia più niente

Formalizzazione:
* Ogni studente prova a stimare una probabilità condizionale che l'urna sia di maggioranza blu o rossa in base a cosa ha osservato e sentito
  * Quando ho una maggioranza di una probabilità scelgo quella
  * Quando ho una parità di probabilità tiro ad indovinare
* Per il primo studente, secondo un rapido calcolo stima che la maggioranza sia quella che estrae (con probabilità 2/3)
* Per il secondo facciamo lo stesso calcolo e otteniamo il risultato che otteniamo
* Per il terzo, l'informazione pubblica potrebbe già rappresentare una maggioranza rispetto alla sua estrazione, se succede, tutti i successivi saranno in minoranza

Come si rompe la catena di comportamento? Rivelando delle informazioni private. Nel nostro esempio se gli studenti si dicono che pallina hanno estratto si fa una stima realistica, interrompendo il comportamento di gregge.

### Cascata di informazioni

Gli utenti repostano contenuti postati da altri nella rete, il contenuto è spesso ricevuto da vicini immediati.
Le informazioni si propagano tra amici immediati.

In questo caso non ho più informazioni globali, ma solo quelle locali sui miei vicini.

Un esempio notevole è quello della campagna di diffusione di hotmail che aggiungeva alle mail un footer con scritto "get your free email at [hotmail](https://hotmail.com)".
Ha avuto molto successo, è stata la compangia che è crescuta più velocemente di tutte nel suo periodo.

Assunzioni:
* Il grafo è diretto, i nodi sono persone e gli archi indicano nun canale di comunicazione
* Un nodo può influnenzare solo quelli a cui è connesso
* La decisione è binaria
* I nodi possono essere attivi (influenzato) od inattivi (non ancora influenzato)
* Un nodo attivo può influenzare i vicini
* I nodi non si disattivano

#### Modello a Cascata Indipendente (ICM)

È incentrato sul mittente, non sul destinatario dell'attivazione.
Ogni nodo ha una possibilità di attivare i vicini subito dopo venire attivato.

I nodi vengono attivati in tempo discreto, e se un nodo viene attivato al tempo t, ha una probabilità di attivare i vicini al tempo t+1.

Si chiama indipendente perché ogni nodo viene considerato singolarmente.

La probailità di attivazione può variare per ogni coppia di nodi (valore dell'arco).
Quando un nodo viene attivato viene generato un numero casuale, e se il valore di un arco supera questo numero casuale (più alto il valore dell'arco più probabilità), il vicino viene attivato.
Si genera un numero diverso per ogni vicino. È possibile che un nodo con probabilità di attivazione pià alta non venga attivato quando uno con probabilità più bassa venga attivato.

Algoritmo
* Si parte con indice di tempo i=0
* Insieme di nodi iniziali attivati $A_0$
* Finche $A_i\neq\empty$ (al passo prima sono stati attivati dei nodi)
  * Aumento l'indice i=i+1
  * Creo un insieme $A_i=\empty$ di elementi attivati a questo passo
  * Per ogni nodo n in $A_{i-1}$
    * Per ogni vicino inattivo m di n
      * Genero un valore random in [0,1]
      * Se è minore di $p_{n,m}$
        * Inserisco m in $A_i$ (attivo m)
* $A_\infin=\bigcup\limits^i_{j=0}A_j$ (Unisco gli insiemi di ogni passaggio)
* Restituisco $A_\infin$

#### Massimizzare la diffusione della cascata

Si utilizza per campagne di marketing, vogliamo che la nostra informaizone di diffonda al massimo numero di persone possibile.

Abbiamo un budget B limitato, quindi possiamo fare pochi tweet, dobbiamo scegliere quali individui attivare inizialmente per massimizzare la cascata.

Idea banale: scelgo il nodo che ha tanti archi in uscita e con probabilità di diffusione più alta.
Sarebbe meglio se fossero nodi con tanti archi in uscita verso nodi con a loro volta tanti archi in uscita, ricorsivamente.

Quando ho budget per due nodi diventa un po' più complicato, perché ad esempio scegliere due nodi troppo vicini non conviene.

Formalizziamo il problema. Definiamo una funzione $f:2^N\mapsto\mathbb{Q}$ che prende il set S di nodi iniziali e restituisce il numero di nodi attivati alla fine della cascata (spread).
Vogliamo trovare il set S di cardinalità k (budget) che massimizza il valore di spread. Il valore di spread è un numero razionale, perché si tratta del valore atteso di un processo stocastico discreto.

1. La funzione di spread è non negativa
2. È monotona
   * Quindi $f(S+v)\geq f(S)$
3. È submodulare
   * Un insieme a cui viene aggiunto un elemento guadagnia più di un suo sovrainsieme a cui viene aggiunto lo stesso elemento (più un insieme è piccolo più guadagna aggiungendo un nodo)
   * Sia $N$ un set finito, una funzione su insismi è modulare se: 
   * $$f:2^N\mapsto\R\\\forall S\subset T\subset N,\forall v\in N\setminus T,\\f(S+v)-f(s)\geq f(T+v)-f(T)$$

Purtroppo l'algoritmo è NP completo, quindi non possiamo calcolarlo quando l'insieme di nodi è almeno un po' grande.
Però abbiamo una buona approssimazione greedy (circa 63%).

Algoritmo:
* Prendo un budget K
* Parto da un insieme vuoto
* Finche non finisco il budget
  * Scelgo il nodo che aumenta di più lo spread e lo aggiungo all'insieme
* Restituisco l'insieme

#### Intervention

Possiamo intervenire per limitare od espandere la cascata di informazioni.
Posso aumentare o diminuire il numero di outlink od inlink
* +out aumenta la probabilità di arrivare a nodi isolati
* -out diminuisce la probabilità di arrivare a nodi isolati
* +in aumenta la probabilità di essere attivati dai vicini
* -in diminuisce la probabilità di essere attivati dai vicini

Oppure possiamo aumentare o diminuire la probabilità di attivazione dei nodi.
Ad esempio diffondendo un'informazione prima che faciliti la diffusione della seconda, o diffondendo una controinformazione.

### Collegamento con il crowdsourcing

È importante evitare sia il comportamento di gregge che la cascata di informazioni.
Quando parleremo docrowdsourcing spiegeremo meglio perché

### Epidemie

Le epidemie descrivono il processo con cui una malattia si diffonde, questo processo consiste di:
* Un patogeno
* Una popolazione di host
* Un meccanismo di diffuzione
  * Respirazione
  * Contatto
  * ...

Possiamo portare questi studi anche nel mondo virtuale pensando ai video virali od ai virus per computer stessi.
Come il worm Melissa che in 3 giorni ha infettato 100000 macchine inviando un messaggio con scritto "Ecco il documento che mi avevi chiesto... Non mostrarlo a nessun altro ;)" ai primi 50 contatti di outlook dell'infetto.

La rete di contagi può essere implicita, ma è difficile ragionare sui contagi senza conoscere la rete dei contagi.

In pratica possiamo utilizzare un approccio fully-mixed ed ipotizzare che tutti siano in contatto con tutti. Che ovviamente non è vero, ma permette di fare altri ragionamenti.
Oppure possiamo utilizzare la reale rete dei contatti (non dei contagi) che non è banale da recuperare.
Il secondo è più realistico ma è anche più complicato.

Noi assumeremo che non sia disponibile la rete dei contatti, e non con sidereremo il metodo di difusione del patogeno.

#### Modello SI

Si divide la popolazione in:
* **S**uscettibili
  * Possono essere infettati
* **I**nfetti
  * Non verranno mai curati

Consideriamo N la totalità della popolazione, ed S ed I una partizione della popolazione. Quindi la somma di S ed I sarà sempre N.
Il valore $\beta$ rappresenta la probabilità di contatto/contagio (probabilità che si incontrino con la certezza del contagio).

Ad ogni istante, un individuo infetto incontrerà $\beta$N persone, ed infetterà $\beta$S persone (alle altre $\beta$I persone non succede niente).
Dato che gli I sono infetti, al prossimo passaggio saranno infettati $\beta$IS persone.

Si possono calcolare dei valori da questo modello con delle semplici equazioni differenziali.

Si ottiene il numero di infetti al tempo $t$ con $I_0$ il numero di infetti iniziali:
$$I(t)=\frac{NI_0e^{\beta tn}}{N+I_0(e^{\beta tn}-1)}$$

Viene chiamata curva di crescita logistica.
Inizia bassa, sale quasi esponenzialmente, poi rallente e un po' per volta si appiattisce perché non si trovano S da infettare.
Viceversa il numero di sani inizia alto, scende velocemente, poi rallenta ed un po' per volta si esauriscono.

Alcuni casi reali, come l'AIDS hanno una crescita simile a quella calcolata da questa formula.
Solo che, dato che non tutti hanno rapporti non protetti con tutti, ad un certo punto l'AIDS si è "appianato", mentre il modello SI non considera questa possivilità, quindi prevede che tutti siano infetti ad un certo punto.

#### Modello SIR

Aggiunge un nuovo insieme "**R**ecovered" o "**R**emoved". Dopo essere stati malati, gli individui o muoiono o guariscono e non possono essere più infettati.
La probabilità di passare da I ad R è $\gamma$.
N=S+I+R. I=N-S-R

Si possono calcolare delle equazioni differenziali simili a quelle di prima, ma con una componente in più.

Ad ogni istante $\gamma$I individui guariscono, quindi ad ogni istante gli infetti successivi sono $\beta$IS-$\gamma$I. Invece, ad ogni istante i Recovered sono $\gamma$I.
Facendo i vari calcoli otteniamo l'equazione:
$$t=\int^R_0\frac{dx}{N-S_0e^{-\frac\beta\gamma x}-x}$$
Non si può risolvere analiticamente, ma possiamo approssimarla numericamente da valori reali.

Otteniamo un grafico che inizialmente assomiglia al caso precedente. Il grafo dei suscettibili è lo stesso, ma dopo un po gli infetti cominciano a scendere.
La curva dei recovered prende quasi la forma che avevano gli infetti nel caso SI, ma più lento e che parte dopo.

È possibile che gli infetti finiscano prima di consumare tutti i suscettibili. Alla fine la popolazione resta partizionata tra S ed R.