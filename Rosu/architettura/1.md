# Approccio strutturale

**Programma**: sequenza di istruzione che descrive come portare a termine un dato compito.

I circuiti elettronici dei computer possono riconoscere ed eseguire direttamente soltanto un insieme limitato di istruzioni semplici in cui tutti i programmi devono essere convertiti prima di essere eseguiti. Queste istruzioni sono generalmente meno complicate delle seguenti:

* sommare due numeri
* controllare se un numero vale 0
* copiare una porzione di dati da una parte all'altra della memoria

**Linguaggio macchina**: insieme di istruzioni primitive attraverso il quale è possibile comunicare con il computer.

Essendo i linguaggi macchina troppo semplici ed elementari, risulta difficile utilizzarli. Questo ha portato a strutturare i computer come _una serie di livelli di astrazione_, costruiti uno sull'altro (l'**approccio strutturale**).

## Linguaggi, livelli e macchine virtuali

Si definisce un nuovo set di istruzioni che formano il linguaggio L1, allo stesso modo le istruzioni macchina formano il linguaggio L0.

Metodi per eseguire un programma scritto nel linguaggio L1:

* **traduzione** attraverso la sostituzione, in una fase iniziale, ogni sua istruzione con un'equivalente sequenza di istruzioni in L0. Ne risulta un programma scritto interamente in L0 e può essere eseguito dal computer al posto del programma L1 originale
* **interpretazione** l'interprete, un programma scritto nel linguaggio L0 che prende come dati in ingresso programmi in L1, esegue il programma scritto in L1 esaminando un'istruzione alla volta e sostituendola direttamente con l'equivalente sequenza di istruzioni L0

Supponiamo l'esistenza di una **macchina virtuale** M1 il cui linguaggio macchina sia L1 (ed M0 la macchina virtuale con linguaggio macchina L0). Se tale macchina potesse essere costruita in maniera sufficientemente economica, non ci sarebbe affatto bisogno del linguaggio L0 né della macchina M0: gli utenti potrebbero scrivere direttamente programmi in L1 che verrebbero eseguiti dal computer. Anche se una macchina virtuale con linguaggio macchina L1 è troppo costosa o complicata da essere realizzata, si possono tuttavia scrivere programmi dedicati, che possono essere interpretati o tradotti da un programma scritto in L0, eseguibile direttamente sui computer esistenti. Si possono quindi scrivere programmi per macchine virtuali come se queste esistessero veramente.

Per rendere possibili la traduzione e l'interpretazione in pratica i due linguaggi L0 ed L1 non devono essere troppo diversi fra loro. Questo vincolo fa sì che il linguaggio L1 sia spesso lontano dal linguaggio ideale, che avrebbe dovuto sollevare il programmatore dall'onere di esprimere algoritmi in un linguaggio più adatto alle macchine che agli utenti.
Si può dunque inventare un nuovo insieme di istruzioni che sia, rispetto ad L1, maggiormente orientato agli utenti piuttosto che alle macchine. Anche questo nuovo set di istruzioni formerà un nuovo linguaggio L2 eseguito dalla macchina virtuale M2. I programmi scritti in M2 saranno poi tradotti in un programma di linguaggio L1 oppure le istruzioni saranno interpretate da un interprete scritto in L2.

Si può andare avanti a formare nuovi set di istruzioni che sono più pratici da utilizzare rispetto al set precedente fino a trovare un linguaggio sufficientemente adeguato. **Ciascun linguaggio utilizza il precedente come base**. Un computer che usa questa tecnica può essere immaginato come una serie di strati o livelli disposti una sopra all'altro.

### Punti fondamentali

* Un computer con N livelli può essere interpretato come N distinte macchine virtuali
* Il linguaggio che si trova al livello più basso è il più semplice, il linguaggio che si trova al livello più alto invece è il più sofisticato
* I programmi scritti in L0 possono essere eseguiti direttamente dalla componentistica digitale senza far ricorso all'interpretazione o alla traduzione, mentre i programmi scritti nei linguaggi Lx (per ```x>0```) devono essere interpretati da un programma interprete eseguito a livello inferiore oppure devono essere tradotti in programmi di linguaggio di livello inferiore
* Se si scrivono programmi utilizzando la macchina di un dato livello non ci si deve preoccupare degli interpreti o dei traduttori sottostanti, dato che la struttura della macchina assicura che questi programmi saranno eseguiti in un modo o nell'altro

## Attuali macchine multilivello

I livelli di micro-architettura, ISA  e Macchina del Sistema Operativo non sono progettati per essere utilizzati dal programmatore medio, ma concepiti principalmente per eseguire interpreti e traduttori necessari come supporto per i livelli più alti. Questi interpreti e traduttori sono scritti da professionisti chiamati **programmatori di sistema**, specializzati nella progettazione e nell'implementazione di nuove macchine virtuali. I livelli dal linguaggio assemblativo in su sono pensati per i programmatori che devono risolvere problemi applicativi.

Generalmente:

* dal terzo livello in giù i programmi di livello superiore vengono generalmente interpretati
* dal quarto livello in su i programmi dei livelli superiori vengono supportati attraverso la traduzione

### Macchina multilivello

1. **Livello logico-digitale**, costituito dalle porte (costruite utilizzando componenti analogici come i transistor, possono essere modellate correttamente come dispositivi digitali). Ciascuna porta è composta da più di una manciata di transistor, ed è dotata di uno o più input digitali.
   * calcola in output una semplice funzione dei valori d'ingresso (AND e OR per esempio)
   * è possibile combinare un piccolo numero di porte per formare una memoria a 1 bit, che può memorizzare i valori 0 e 1. Combinando le memorie a 1 bit in gruppi, per esempio di 16, di 32 o di 64 bit è possibile formare i _registri_, e ciascuno registro può contenere un numero il cui valore può variare fino a un certo limite

2. **Livello di micro-architettura** costituito da:
    * una memoria locale, formata da un gruppo di **registri** (in genere da 8 a 32 bit)
    * un circuito chiamato **ALU**, capace di effettuare semplici operazioni aritmetiche
    * i registri sono connessi alla ALU per formare un **percorso dati** lungo il quale questi ultimi si spostano

   L'operazione base del percorso dati consiste nel selezionare uno o due registri, permettere alla ALU di operare su di loro (per esempio sommandoli) e memorizzare infine il risultato in uno dei registri.

   Le operazioni del percorso dati possono essere controllate:

    * da un programma chiamato **microprogramma**; il microprogramma è un interprete per le istruzioni del livello ISA, che utilizza il percorso dati per prelevare, esaminare ed eseguire le istruzioni una alla volta.
    * direttamente dall'hardware; vengono eseguiti gli analoghi passi per eseguire le istruzioni dal livello sovrastante.

3. **Instruction Set Architecture Level** insieme di istruzioni della macchina interpretate dal microprogramma o dai circuiti elettronici del livello sottostante

4. **Livello Macchina del Sistema Operativo** alcune istruzioni di questo linguaggio appartengono anche al linguaggio del livello ISA
   * maggior varietà di progettazione di questo livello rispetto ai precedenti elencati
   * diversa organizzazione della memoria
   * capacità di eseguire i programmi in modo concorrente
   * i nuovi servizi aggiunti nel livello ISA sono realizzati da un interprete eseguito dal livello di micro-architettura, il **sistema operativo**: alcune istruzioni sono interpretate dal sistema operativo, mentre altre sono interpretate in modo diretto dal microprogramma, ecco perché questo livello viene spesso definito _ibrido_

5. **Livello del Linguaggio Assemblativo** forma simbolica di uno dei linguaggi sottostanti, fornisce ai programmatori un modo per scrivere programmi per i livelli di micro-architettura, ISA e macchina del S.O., in una forma meno difficoltosa rispetto a quella del linguaggio delle rispettive macchine virtuali. I programmi in linguaggio assemblativo sono inizialmente tradotti nei linguaggi 1, 2 o 3 (grazie ad un programma chiamato **assemblatore**) e successivamente interpretati

6. **Livello dei Linguaggi ad Alto Livello** definiti per essere utilizzati dai programmatori di applicazioni, ne esistono centinaia; attraverso il **compilatore** solitamente i programmi scritti in questi linguaggi vengono tradotti al livello macchina del sistema operativo o al livello del linguaggio assemblativo; altri linguaggi invece vengono interpretati.

Ciascun livello rappresenta una diversa astrazione, caratterizzata dalla presenza di oggetti e operazioni diversi. L'insieme dei tipi di dati, delle operazioni e delle funzionalità di ciascun livello è chiamato **architettura**.
