# Organizzazione dei sistemi di calcolo

## Processore

**Central Processing Unit**: il cervello del computer, ha il compito di eseguire i programmi contenuti nella memoria principale prelevando le loro istruzioni, esaminandole ed eseguendole una dopo l'altra. E' composta da:

* _Unità di controllo (CU)_ si occupa di prelevare le istruzioni della memoria principale e di determinarne il tipo
* _Unità aritmetico-logica (ALU)_ esegue semplici operazioni, come l'addizione e l'AND
* Piccola memoria ad alta velocità composta da un certo numero di registri (ciascuno di una certa funzione e dimensione predefinita, ciascuno può contenere un numero il cui valore può variare fino ad un massimo che dipende dalla dimensione), utilizzata per memorizzare i risultati temporanei e alcune informazioni di controllo. Essendo i registri interni alla CPU possono essere letti e scritti ad alte velocità

**Program Counter** registro più importante interno alla CPU che punta alla successiva istruzione che dovrà essere prelevata per l'esecuzione (questo registro non effettua alcun conteggio)

**Instruction Register** registro interno alla CPU contenente l'istruzione che si trova in fase di esecuzione

**BUS**: insieme di cavi paralleli sui quali vengono trasmessi indirizzi, dati e segnali di controllo

  * connettono i componenti tra di loro
  * possono essere esterni alla CPU, per connetterla alla memoria e ai dispositivi di I/O, oppure interni
  
  ## Organizzazione della CPU di Vonn Neumann (Data Path)
  
  **Data Path** percorso dati formato dalla ALU, dai registri e da alcuni bus che connettono fra loro le diverse parti
  
  I registri alimentano due registri di input della ALU che mantengono i dati di ingresso della ALU mentre questa è occupata nell'esecuzione di alcune computazioni. Il risultato della computazione viene memorizzato in un apposito registro di output. Questo valore può essere successivamente immagazinato in uno dei registri della CPU che può essere copiato in memoria in un secondo momento (opzionale). La maggior parte delle istruzioni può essere suddivisa in due categorie:
  
  * **registro-memoria** permettono di prelevare parole di memoria per portarle all'interno dei registri, dove sono utilizzabili, per esempio come input della ALU per effettuare istruzioni successive (le parole sono unità di dati che vengono spostate tra la memoria e i registri); altre istruzioni di questo tipo invece permettono di copiare i valori dei registri in memoria
  * **registro-registro** una tipica istruzione di questo tipo preleva due operandi dai registri, li porta all'interno dei registri della ALU, esegue su di loro una qualche operazione e ne memorizza il risultato in uno dei registri
  
  **Ciclo del percorso dati** processo che consiste nel portare i due operandi attraverso la ALU e nel memorizzare il risultato, rappresenta il cuore della maggior parte della CPU.
  
  I moderni computer hanno più ALU che operano in parallelo, specializzate per funzioni diverse. Più veloce è il ciclo del percorso dati, maggiore risulta la velocità del calcolatore.
  
  ## Esecuzione dell'istruzione
  
  La CPU esegue ogni istruzione compiendo una serie di piccoli passi, denominata ciclo di **prelievo-decodifica-esecuzione**:
  
  1. Preleva la successiva istruzione dalla memoria per portarla nell'IR
  2. Modifica il PC per farlo puntare all'istruzione seguente
  3. Determina il tipo dell'istruzione appena prelevata
  4. Se l'istruzione usa una parola in memoria, determina dove si trova
  5. Se necessario preleva la parola per portarla in un registro della CPU
  6. Esegue l'istruzione
  7. Torna al punto 1 per iniziare l'esecuzione dell'istruzione successiva


